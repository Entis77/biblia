Y ſtáło śię / gdy śiedziáł król w domu ſwym / á Pán mu dáł odpocżynienie zewƺąd od wƺyſtkich nieprzyjáćiół jego /
Że rzekł król do Nátáná proroká : Obácż proƺę / já mieƺkám w domu cedrowym / á ſkrzyniá Bożá mieƺká między kortynámi.
Tedy rzekł Nátán do królá : Cokolwiek jeſt w ſercu twojim / idź / ucżyń ; bo Pán jeſt z tobą.
Potem onejże nocy ſtáło śię ſłowo Páńſkie do Nátáná / mówiąc :
Idź á mów do ſługi mego Dawidá : Ták mówi Pán : Izáli mi ty zbudujeƺ dom ku mieƺkániu?
Poniewáżem nie mieƺkáł w domu ode dniá / któregom wywiódł ſyny Izráelſkie z Egiptu / áż do dniá tego / álem chodził w námioćie y w przybytku ;
Y wƺędzie / gdziem chodził ze wƺyſtkimi ſyny Izráelſkimi / izálim y ſłowo rzekł któremu z ſędziów Izráelſkich / któremum rozkázáł páść lud mój Izráelſki / mówiąc : Cżemużeśćie mi nie zbudowáli domu cedrowego?
Przetoż teráz to powiedz ſłudze memu Dawidowi : Ták mówi Pán záſtępów : Jám ćiebie wziął z owcżárni od owiec / ábyś był wodzem nád ludem moim / nád Izráelem ;
Y byłem z tobą wƺędy / gdzieśkolwiek chodził / y wygłádziłem wƺyſtkie nieprzyjáćioły twoje przed tobą / y ucżyniłem ći imię wielkie / jáko imię wielkich ludzi / którzy ſą ná ziemi.
Y poſtánowię miejſce ludowi memu Izráelſkiemu / y wƺcżepię go / iż będzie mieƺkáł ná miejſcu ſwem / y nie będzie więcej poruƺony / áni go więcej ſynowie niepráwośći trápić będą / jáko przedtem.
Ode dniá / któregom poſtánowił ſędzie nád ludem moim Izráelſkim ; y dám ći odpocżynienie od wƺyſtkich nieprzyjáćiół twoich. Przetoż opowiádáć Pán / że on ſám tobie dom zbuduje.
Gdy śię wypełnią dniá twoje / y záśnieƺ z ojcy twoimi / wzbudzę náśienie twoje po tobie / które wynijdzie z żywotá twego / á umocnię króleſtwo jego ;
On zbuduje dom imieniowi memu / á Já utwierdzę ſtolicę króleſtwá jego áż ná wieki.
Já mu będę zá ojcá / á on mi będzie zá ſyná / który gdy wyſtąpi / ſkárżę go rózgą ludzką / y plágámi ſynów cżłowiecżych.
Lecż miłośierdzie moje nie będzie odjęte od niego / jákom je odjął od Saulá / któregom odrzućił przed twárzą twoją.
Y będzie utwierdzony dom twój / y króleſtwo twoje áż ná wieki przed tobą / á ſtolicá twojá będzie trwáłá áż ná wieki.
Według wƺyſtkich ſłów tych / y według wƺyſtkiego widzeniá tego / ták mówił Nátán do Dawidá.
Tedy wƺedłƺy król Dawid / uśiádł przed oblicżem Páńſkim / y rzekł : Cożem já jeſt Pánie Boże / y co zá dom mój / żeś mię przywiódł áż dotąd?
Lecż y to máło było przed oblicżnośćią twoją / Pánie Boże ; áleś też obietnicę ucżynił o domie ſługi twego ná cżáſ dáleki / á to práwie obycżájem ludzkim / Pánie Boże!
Y cóż więcej má mówić Dawid przed tobą? ábowiem ty znáƺ ſługę twego / o Pánie Boże.
Dlá ſłowá twego / á według ſercá twego ucżyniłeś te wƺyſtkie wielkie rzecży / oznájmując je ſłudze twemu.
Przetoż wielmożnym jeſteś / Pánie Boże ; bo niemáƺ podobnego tobie / y niemáƺ Bogá oprócż ćiebie / według wƺyſtkiego / cośmy ſłyƺeli w uƺy náƺe.
Y gdzież jeſt táki lud ná ziemi / jáko Izráel? dlá któregoby Bóg ƺedł / áby go ſobie odkupił zá lud / y ucżynił ſobie imię / y ſpráwił wám wielkie y ſtráƺne rzecży w ziemi twojej / przed oblicżem ludu twego / któryś ſobie wykupił z Egiptu / z pogáńſtwá y z bogów ich ;
Y zmocniłeś ſobie lud twój Izráelſki / ábyć był ludem áż ná wieki ; á ty Pánie ſtáłeś śię im zá Bogá.
Przetoż teráz / o Pánie Boże / ſłowo / któreś powiedziáł o ſłudze twoim y o domu jego / utwierdź áż ná wieki / á ucżyń ták jákoś mówił /
Aby uwielbione było imię twoje áż ná wieki / żeby mówiono : Pán záſtępów Bogiem nád Izráelem / á dom ſługi twego Dawidá będzie umocniony przed twárzą twoją.
Abowiem ty Pánie záſtępów / Boże Izráelſki / objáwiłeś ſłudze twemu / mówiąc : Dom zbuduję tobie. Przetoż zá ſłuƺną rzecż ználázł ſługá twój w ſercu ſwojim / áby śię modlił tobie tą modlitwą.
Teráz tedy / Pánie Boże / tyś ſám Bóg / á ſłowá twe ſą práwdą / y rzekłeś do ſługi twojego te dobre rzecży.
Rácżże już teráz błogoſłáwić domowi ſługi twego / áby trwáł ná wieki przed tobą ; boś ty Pánie Boże rzekł : Że błogoſłáwieńſtwem twojim będzie ubłogoſłáwion dom ſługi twego ná wieki.
