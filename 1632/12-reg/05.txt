A Náámán / hetmán wojſká królá Syryjſkiego / był mąż wielki u páná ſwego / y oſobá zácná. Abowiem przezeń dał był Pán wybáwienie Syryjcżykom ; á ten mąż był duży w śile / ále trędowáty.
A z Syryi wyƺłá byłá ſwáwolná kupá / która pojmáłá z źiemi Izráelſkiej dźiewecżkę nie wielką / á tá ſłużyłá żonie Náámánowej.
Która rzekłá do páni ſwej : O gdyby śię pán mój doſtał do proroká / który jeſt w Sámáryi! pewnieby go uzdrowił od trądu jego.
Wƺedł tedy Náámán / y oznájmił to pánu ſwemu / mówiąc : Ták á ták mówiłá dźiewecżká / która jeſt z źiemi Izráelſkiej.
Ná co odpowiedźiał król Syryjſki : Idź / wypráw śię / á poślę liſt do królá Izráelſkiego. A ták jechał / wźiąwƺy z ſobą dźieśięć tálentów ſrebrá / y ƺeść tyśięcy złotych / y dźieśięćioro ƺát odmiennych.
Y przynióſł liſt do królá Izráelſkiego w te ſłowá : Jáko ćię prędko dojdźie ten liſt / wiedz / żem poſłał do ćiebie Náámáná / ſługę mego / ábyś go uzdrowił od trądu jego.
A gdy przecżytał król Izráelſki liſt / rozdárł odźienie ſwoje / mówiąc : Azáżem ja jeſt Bóg / żebym mógł umorzyć y ożywić / iż ten do mnie śle / ábym uzdrowił mężá tego od trądu jego? Uwáżćie proƺę / á obácżćie / że ƺuká przycżyny ná mię.
Co gdy uſłyƺał Elizeuƺ / mąż Boży / iż rozdárł król Izráelſki ƺáty ſwe / poſłał do królá / mówiąc : Przecżżeś rozdárł ƺáty ſwe? Niech przydźie do mnie / á dowie śię / że jeſt prorok w Izráelu.
A ták przyjechał Náámán z końmi ſwemi / y z wozem ſwym / y ſtánął u drzwi domu Elizeuƺowego.
Y wyſłał do niego Elizeuƺ poſłá / mówiąc : Idź / á omyj śię śiedm kroć w Jordánie / á przywróćić śię zdrowie ćiáłá twego / y będźieƺ ocżyƺcżony.
Tedy rozgniewáwƺy śię Náámán / brał śię w drogę / mówiąc : Otom myślał ſám u śiebie / iż pewnie wynijdźie / á ſtánąwƺy przy mnie / wzywáć będźie imienia Páná / Bogá ſwego / á podnióſƺy rękę ſwoję nád miejſcem trądu / uzdrowi trędowátego.
Azaż nie lepƺe ſą rzeki Abáná y Fárfár w Dámáƺku nád wƺyſtkie wody Izráelſkie? izálibym śię niemógł w nich omyć / ábym śię ocżyśćił! A ták obróćiwƺy śię / odjeżdżał z gniewem.
Ale przyſtąpiwƺy ſłudzy jego / mówili do niego / y rzekli : Ojcże mój / gdybyć był co wielkiego ten prorok rozkázał / ázáżbyś nie miał tego ucżynić? Jáko dáleko więcey / gdy rzekł : Omyj śię / á będźieƺ cżyſtym?
Przetoż ƺedƺy omył śię w Jordánie śiedm kroć według ſłowá mężá Bożego ; y ſtáło śię ćiáło jego / jáko ćiáło dźiećięćiá máłego / y ocżyƺcżony jeſt.
Potem śię wróćił do mężá Bożego / on y wƺyſtek pocżet jego / á przyƺedƺy ſtánął przed nim / y rzekł : Otom teraz poznał / że nie maƺ Bogá ná wƺyſtkiej źiemi / tylko w Izráelu : przetoż weźmij proƺę te upominki od ſługi twego.
A on rzekł : Jáko żywy Pán / przed którego oblicżem ſtoję / że nic nie wezmę ; á choć go przymuƺał / áby wźiął / przećię nie chćiał.
Y rzekł Náámán : A nie chceƺ? niechże będźie dáne proƺę ſłudze twemu brzemię źiemi ná dwá muły ; boć nie będźie ſpráwował więcey ſługá twój cáłopalenia y innych ofiár bogom cudzym / jedno Pánu.
Wƺákże w tey mierze niech odpuśći Pán ſłudze ſwemu / gdy wchodźi pán mój do kośćiołá Remmon / áby śię tám kłániał / á weſprze śię ná ręce mojey / że śię y ja kłániám w kośćiele Remmon. Tákowe moje kłániánie w kośćiele Remmon proƺę niech odpuśći Pán ſłudze twemu w tey mierze.
Y rzekł mu : Idź w pokoju. A gdy odjechał od niego / jákoby ná milę drogi /
Rzekł Giezy / ſługá Elizeuƺá / mężá Bożego : Oto nie dopuśćił pán mój temu Náámánowi Syryjſkiemu / áby dał z ręki ſwej / co był przywiózł ; jáko żywy Pán / że pobieżę zá nim / á wezmę co od niego.
A ták bieżał Giezy zá Náámánem. Którego ujrzáwƺy Náámán bieżącego zá ſobą / ſkocżył z wozu przećiw niemu / y rzekł : Dobrzeż śię wƺyſtko dźieje?
Któremu odpowiedźiał : Dobrze. Pán mój poſłał mię / ábym ći powiedźiał : Oto dopiero teraz przyƺli do mnie dwáj młodźieńcy z góry Efráim z ſynów prorockich ; dájże im proƺę tálent ſrebrá / y dwie odmienne ƺáty.
Tedy rzekł Náámán : Rádniej weźmij dwá tálenty. Y przymuśił go / y záwiązał dwá tálenty ſrebrá we dwá worki / y dwie odmienne ƺáty / y włożył ná dwu ſług ſwojich / którzy nieśli przed nim.
A przyƺedƺy ná págórek / wźiął to z ręki ich / y złożył w niektórym domu / á męże one odpráwił / y odeƺli.
Potem przyƺedƺy ſtánął przed pánem ſwym. Y rzekł do niego Elizeuƺ : Skądże Giezy? A on odpowiedźiał : Nie chodźił nigdźie ſługá twój.
Ale mu on rzekł : Azaż ſerce moje nie chodźiło z tobą / kiedy śię obróćił on mąż z wozu ſwego przećiwko tobie? ázaż cżás był do bránia ſrebrá / y do bránia ƺát / y oliwnic / y winnic / y bydłá / y wołów / y ſług / y ſłużebnic?
Przetoż trąd Náámánowy przylgnie do ćiebie / y do náśieniá twego ná wieki. Y wyƺedł od twárzy jego trędowáty / jáko śnieg.
