Roku trzećiego Ozeáƺá / ſyná Eli / królá Izráelſkiego / królowáł Ezechyjáƺ / ſyn Acházá / królá Judzkiego.
Dwádzieśćiá y pięć lát mu było / gdy pocżął królowáć ; á dwádzieśćiá y dziewięć lát królowáł w Jeruzálemie. Imię mátki jego było Abi / córká Zácháryjáƺowá.
Y cżynił co było dobrego przed ocżymá Páńſkimi / według wƺyſtkiego / jáko cżynił Dawid / ojćiec jego.
On znióſł wyżyny / y ſkruƺył báłwány / y powyćináł gáje / á pokruƺył wężá miedziánego / którego był ucżynił Mojżeƺ ; bo áż do onych dni Izráelcżycy kádzili mu / y názwáł go Nehuſtán.
W Pánu Bogu Izráelſkim ufáł ; á po nim nie był żáden podobny jemu między wƺyſtkimi królámi Judzkimi / y którzy byli przed nim.
Bo śię trzymáł Páná / nie odſtępując od niego / á ſtrzegąc przykázániá jego / które był przykázáł Pán Mojżeƺowi.
A Pán był z nim ; y we wƺyſtkiem / do cżego śię obróćił / ƺcżęśćiło mu śię. Wybił śię też z mocy królowi Aſſyryjſkiemu / y nie ſłużył mu.
Tenże poráził Filiſtyny áż do Gázy y gránic jego / od wieży ſtráżników áż do miáſtá obronnego.
Roku cżwártego królá Ezechyjáƺá / ( który był rok śiódmy Ozeáƺá / ſyná Eli / królá Izráelſkiego ) wyćiągnął Sálmánáſár / król Aſſyryjſki / przećiwko Sámáryi / y obległ ją.
A wziął ją przy dokońcżeniu trzećiego roku ; roku ƺóſtego Ezechyjáƺá / ( który był rok dziewiąty Ozeáƺá / królá Izráelſkiego ) wziętá jeſt Sámáryjá.
Tedy przenióſł król Aſſyryjſki Izráelá do Aſſyryi / y oſádził nimi Hálách y Hábor u rzeki Gázán / y miáſtá Medſkie.
Przeto / iż nie poſłucháli głoſu Páná Bogá ſwego / ále przeſtępowáli przymierze jego / y tego wƺyſtkiego / co rozkázáł Mojżeƺ / ſługá Páńſki / nie ſłucháli y nie cżynili.
Potem cżternáſtego roku królá Ezechyjáƺá ruƺył śię Sennácheryb / król Aſſyryjſki / przećiw wƺyſtkim miáſtom Judzkim obronnym / y wziął je.
A ták poſłáł Ezechyjáƺ / król Judzki / do królá Aſſyryjſkiego / do Láchyſ / mówiąc : Zgrzeƺyłem ; odćiągnij odemnie / cokolwiek ná mię włożyƺ / ponioſę. Tedy włożył król Aſſyryjſki ná Ezechyjáƺá / królá Judzkiego / dáń trzy ſtá tálentów ſrebrá / y trzydzieśći tálentów złotá.
Y dáł Ezechyjáƺ wƺyſtko ſrebro / które śię ználázło w domu Páńſkim y w ſkárbách domu królewſkiego.
Onegoż cżáſu obłupił Ezechyjáƺ drzwi domu Páńſkiego / y ſłupy / które ſámże Ezechyjáƺ / król Judzki / był obył / á dáł je królowi Aſſyryjſkiemu.
Wƺákże poſłáł król Aſſyryjſki Tártáná / y Rábſáryſá / y Rábſáceſá z Láchyſ do królá Ezechyjáƺá z wielkiem wojſkiem do Jeruzálemu. Którzy wyćiągnąwƺy przyjecháli ku Jeruzálemowi / á przyćiągnąwƺy przyƺli y położyli śię u rur ſádzáwki wyżƺej / którá jeſt podle drogi brukowánej ná polu blechárzowem.
A gdy wołáli ná królá / wyƺedł do nich Elijákim / ſyn Helkijáƺowy / przełożony nád domem / y Sobná piſárz / y Joách ſyn Aſáfowy / kánclerz.
Y rzekł do nich Rábſáceſ : Proƺę powiedzćie Ezechyjáƺowi : Ták mówi król wielki / król Aſſyryjſki : Co to zá ufność / ná której śię wſpieráƺ?
Mówiłeś : ( áleć to ſłowá dáremne ) Rády y mocy mám doſyć do wojny. A teráz w kimże ufáƺ / żeś mi śię ſprzećiwił?
Oto teráz ſpolegáƺ ná Egipćie / jáko ná láſce trzćinnej / y to náłámánej / którą jeźliby śię kto podpieráł / tedy wnijdzie w rękę jego y przekole ją. Tákić jeſt Fáráo / król Egipſki / wƺyſtkim / co w nim ufáją.
A jeźli mi rzecżećie : W Pánu Bogu náƺym ufność mámy : ázáż nie ten jeſt / którego znióſł Ezechyjáƺ wyżyny y ołtárze? y rozkázáł Judzie y Jeruzálemowi / mówiąc : Przed tym ołtárzem kłániáć śię będziećie w Jeruzálemie.
Przetoż teráz záręcż śię królowi Aſſyryjſkiemu / pánu memu / á dám ći dwá tyśiące koni ; będzieƺli mógł mieć jezdnych ták wiele do dnich?
Y jákoż śię ty możeƺ oprzeć hetmánowi jednemu nájmniejƺemu z ſług páná mego? choć pokłádáƺ nádzieję w Egipćie dlá wozów y jezdnych.
Nádto / cży bez woli Páńſkiej przyćiągnąłem przećiw temu miejſcu / ábym je zburzył? Pán mówił do mnie : Idź do tej ziemi / á ſpuſtoƺ ją.
Tedy rzekł Elijákim / ſyn Helkijáƺowy / y Sobná / y Joách do Rábſáceſá : Proƺę mów do ſług twoich po ſyryjſku / boć rozumiemy ; á nie mów z námi po żydowſku / gdzie ſłyƺy lud / który jeſt ná murze.
Którym odpowiedziáł Rábſáceſ : Azáż mię do páná twego / álbo do ćiebie przyſłáł Pán mój / ábym te ſłowá mówił? Azáż nie do tych mężów / którzy śiedzą ná murze / áby jedli łájná ſwoje / y pili mocż ſwój z wámi.
A ták ſtánąwƺy Rábſáceſ wołáł głoſem wielkim po żydowſku / á mówiąc rzekł : Słuchájćie ſłów królá wielkiego / królá Aſſyryjſkiego.
Ták mówi król : Niech wáſ nie zwodzi Ezechyjáƺ ; bo wáſ nie będzie mógł wyrwáć z ręki mojej.
A niech wám nie rozkázuje ufáć Ezechyjáƺ w Pánu / mówiąc : Pewnie náſ wyrwie Pán / á nie będzie podáne to miáſto w ręce królá Aſſyryjſkiego.
Nie ſłuchájćie Ezechyjáƺá. Abowiem ták mówi król Aſſyryjſki : Ucżyńćie ze mną przymierze / á wynijdźćie do mnie / á jedzćie káżdy z winnicy ſwojej y káżdy z figi ſwojej / y pijćie káżdy wodę z ſtudnicy ſwojej /
Aż przyjdę / á pobiorę wáſ do ziemi podobnej ziemi wáƺej / do ziemi żyznej / y obfitującej winem / do ziemi chlebá y winnic / do ziemi drzew oliwnych / y oliwy / y miodu ; y będziećie żyli / á nie pomrzećie. Nie ſłuchájćież Ezechyjáƺá ; bo wáſ zwodzi / mówiąc : Pán wáſ wybáwi.
Izáż mogli bogowie národów wybáwić / káżdy ziemię ſwoję / z ręki królá Aſſyryjſkiego?
Gdzież jeſt bóg Emát y Arfád? gdzież jeſt bóg Sefárwáim / Aná y Awá? izáli wyrwáli Sámáryję z rąk moich?
Któryż jeſt między wƺyſtkimi bogi tych ziem / któryby wyrwáł ziemię ſwoję z ręki mojej? A miáłby Pán wyrwáć Jeruzálem z ręki mojej?
Ale milcżáł lud / y nie odpowiedzieli mu y ſłowá ; bo tákie było rozkázánie królewſkie / mówiąc : Nie odpowiádájćie mu.
Przyƺedł tedy Elijákim / ſyn Helkijáƺowy / przełożony domu / y Sobná piſárz / y Joách / ſyn Aſáfowy / kánclerz / do Ezechyjáƺá / rozdárłƺy ƺáty ſwe / y oznájmili mu ſłowá Rábſáceſowe.
