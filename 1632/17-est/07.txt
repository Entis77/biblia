A ták przyƺedł król y Hámán ná ucżtę do Eſtery królowej.
Y rzekł záśię król do Eſtery drugiego dniá / nápiwƺy śię winá : Cóż zá prośbá twojá / królowo Eſter? á będźieć dáno ; co zá żądość twojá? Choćbyś też y o połowę króleſtwá prośiłá / ſtánieć śię.
Tedy odpowiedźiáłá królowá Eſter / y rzekłá : Jeſlim ználázłá łáſkę przed ocżymá twemi / o królu! á jeſli śię królowi podobá / niech mi będźie dárowány żywot mój ná prośbę moję / y naród mój ná żądość moję.
Abowiemeśmy záprzedáni / ja y naród mój / ábyſmy byli wygłádzeni / wymordowáni y wytráceni. Gdybyſmy zá niewolników y niewolnice ſprzedáni byli / milcżáłábym / choćby y ták ten nieprzyjáćiel náƺ nie mógł nágrodźić tey ƺkody królowi.
Tedy odpowiedźiał król Aſwerus / y rzekł do Eſtery królowej : Któż to jeſt? á gdźie ten jeſt / którego ſerce ták nádęte jeſt / áby to śmiał ucżynić?
Y rzekłá Eſter : Mąż przećiwnik / á nieprzyjáćiel nájgorƺy jeſt ten Hámán. Y ſtrwożył śię Hámán przed królem y królową.
Tedy król wſtał w popędliwośći ſwojey od oney ucżty / á ƺedł do ogrodu przy páłácu ; ále Hámán zoſtał / áby prośił o żywot ſwój Eſtery królowej ; bo wiedźiał / że mu zgotowáne było nieƺcżęśćie od królá.
Potem król wróćił śię z ogrodu / który był przy páłácu / do domu / gdźie pił wino ; á Hámán upádł był ná łoże / ná którem śiedźiáłá Eſter. Tedy rzekł król : Izali jeƺcże y gwáłt chce ucżynić królowej u mnie w domu? A gdy te ſłowá wyƺły z uſt królewſkich / záráz twárz Hámánową nákryto.
Wtem rzekł Hárboná / jeden z komorników / przed królem : Oto jeƺcże ƺubienicá / którą był zgotował Hámán ná Márdocheuƺá / który śię ſtárał o dobre królewſkie / ſtoi przy domu Hámánowym wzwyż ná pięćdźieśiąt łokći. Y rzekł król : Powieśćie go ná niej.
Y powieƺono Hámáná ná oney ƺubienicy / którą był zgotował Márdocheuƺowi. A ták uſpokoił śię gniew królewſki.
