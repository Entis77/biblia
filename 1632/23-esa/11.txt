Ale wyjdzie róƺcżká ze pniá Iſájego / á látoroſtká z korzeniá jego wyrośnie.
Y odpocżnie ná nim Duch Páńſki / Duch mądrośći y rozumu / Duch rády y mocy / Duch umiejętnośći y bojáźni Páńſkiej.
Y będzie cżułym w bojáźni Páńſkiej / nie będzie według widzeniá ocżów ſwoich ſądził / áni według ſłyƺeniá uƺów ſwoich káráł.
Ale będzie ubogich ſądził w ſpráwiedliwośći / á w práwośći będzie káráł ćichych ná ziemi. Y uderzy ziemię rózgą uſt ſwoich / á duchem wárg ſwoich zábije niezbożniká.
Abowiem ſpráwiedliwość będzie páſem biódr jego / á práwdá przepáſániem nerek jego.
Y będzie mieƺkáł wilk z báránkiem / á lámpárt z koźlęćiem będzie leżáł ; tákże ćielę y ƺcżenię lwie / y kármne bydłá poſpołu będą / á máłe dziećię rządzić ich będzie.
Krowá y niedźwiedzicá ſpołem páść śię będą / á płód ich poſpołu leżeć będzie / á lew jáko wół plewy jeść będzie.
A dziećię ſſące będzie gráło nád dziurą żmijową ; á to / które odſtáwione jeſt / wpuśći rękę ſwoję do dziury bázyliƺkowej.
Nie będą ƺkodzić áni zábijáć ná wƺyſtkiej górze mojej świętej ; bo ziemiá będzie nápełnioná znájomośćią Páńſką / ták jáko morze wodámi nápełnione jeſt.
Y ſtánie śię dniá onego / że śię zá korzeniem Iſájego / który ſtánie zá chorągiew národom / pogánie pytáć będą ; ábowiem odpocżnienie jego ſłáwne będzie.
Stánie śię też dniá onego / iż Pán powtóre rękę ſwą przyłoży / áby pośiádł oſtátek ludu ſwego / który pozoſtánie od Aſſyryjcżyków y od Egiptu / y od Pátroſ / y od Chuſ / y od Elám / y od Senáár / y od Emát / y od wyſep morſkich.
Y podnieśie chorągwie między pogánámi / á zgromádzi wygnánych z Izráelá / á rozproƺonych z Judy zbierze ze cżterech ſtron ziemi.
Y uſtánie nienáwiść Efráimowá / á nieprzyjáćiele Judowi wykorzenieni będą. Efráim nie będzie nienáwidził Judy / á Judá nie będzie trápił Efráimá ;
Ale polecą ná rámię Filiſtynów ná záchód / á poſpołu łupić będą národy ná wſchód ſłońcá ; ná Edomcżyków y Moábcżyków śćiągną rękę ſwą / á ſynowie Amonowi poſłuƺni im będą.
Zniƺcży też Pán odnogę morzá Egipſkiego / y podnieśie rękę ſwoję przećiwko rzece mocnym wiátrem ſwym / á rozdzieli ją ná śiedm potoków / y ſpráwi to / że ją w obuwiu przechodzić będą.
A będzie drogą bitą oſtátkowi ludu jego / który pozoſtánie od Aſſyryjcżyków / jáko byłá Izráelowi dniá onego / kiedy wychodził z ziemi Egipſkiej.
