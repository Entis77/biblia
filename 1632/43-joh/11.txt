A był niektóry chory Łázarz z Betániey / z miáſtecżká Máryey y Marty śioſtry jey.
( A to byłá oná Márya / która pomázáłá PAná máśćią / y ućieráłá nogi jego włoſámi ſwojimi / którey brát Łázarz chorował. )
Poſłáły tedy śioſtry do niego / mówiąc ; PAnie oto ten / którego miłujeƺ / choruje.
A uſłyƺawƺy to JEzus / rzekł ; Tá chorobá nie jeſt ná śmierć / ále dla chwały Bożey / áby był uwielbiony Syn Boży przez nię.
A JEzus miłował Martę / y śioſtrę jey / y Łázarzá.
A gdy uſłyƺał iż choruje / tedy zoſtał przez dwá dni ná onymże miejſcu gdźie był.
Lecż potym rzekł do ucżniów ſwojich ; Idźmy záśię do Judſkiey źiemie.
Rzekli mu ucżniowie ; Miſtrzu / teraz ƺukáli Żydowie / jákoby ćię ukámionowáli / á záśię tám idźieƺ?
Odpowiedźiał JEzus ; Aza nie dwánaśćie jeſt godźin dniá? Jeſli kto chodźi we dnie / nie obráźi śię ; bo widźi świátłość tego świátá.
A jeſli kto chodźi w nocy / obráźi śię ; bo w nim świátłá niemáƺ.
To powiedźiawƺy / potym rzekł do nich ; Łázarz przyjaćiel náƺ ſpi / ále idę ábym go ze ſnu obudźił.
Tedy rzekli ucżniowie jego ; PAnie / jeſliże ſpi / będźie zdrów.
Ale JEzus mówił o śmierći jego : lecż oni mniemáli / iż o záśnieniu ſnem mówił.
Tedy im rzekł JEzus jáwnie ; Łázarz umárł.
Y ráduję śię dla was ( ábyśćie wierzyli ) żem tám nie był : ále pódźmy do niego.
Rzekł zátym Tomaƺ / którego zwano Dydymus / ſpół-ucżniom : Pódźmy y my / ábyſmy z nim pomárli.
Przyƺedƺy tedy JEzus / ználazł go już cżtery dni w grobie leżącego.
( A byłá Betánia bliſko Jeruzalem / jákoby ná piętnaśćie ſtájan. )
A przyƺło było wiele Żydów do Marty y Máryey áby je ćieƺyli po bráćie ich.
Martá tedy / gdy uſłyƺáłá że JEzus idźie / bieżáłá przećiwko niemu : ále Márya domá śiedźiáłá.
Y rzekłá Martá do JEzuſá : PAnie / byś tu był / nie umárłby był brát mój.
Ale y teraz wiem / że o cokolwiekbyś prośił Bogá / dać to Bóg.
Rzekł jey JEzus ; Wſtánieć brát twój.
Rzekłá mu Martá ; Wiem iż wſtánie przy zmartwychwſtániu / w on oſtátecżny dźień.
Y rzekł jey JEzus ; Jam jeſt zmartwychwſtánie / y żywot : Kto w mię wierzy / choćby też umárł / żyć będźie.
A wƺelki który żywie / á wierzy w mię / nie umrze ná wieki. Wierzyƺże temu?
Rzekłá mu ; Y owƺem PAnie. Jam uwierzyłá żeś ty jeſt CHryſtus Syn Boży który miał przyść ná świát.
A to rzekƺy ƺłá / y potájemnie záwołáłá Máryey śioſtry ſwojey / mówiąc : Jeſt tu Náucżyćiel / y woła ćię.
Oná ſkoro uſłyƺáłá / wnet wſtáłá / y ƺłá do niego.
( A JEzus jeƺcże był nie przyƺedł do miáſtecżká / ále był ná tymże miejſcu / gdźie Martá byłá wyƺłá przećiwko niemu. )
Żydowie tedy którzy z nią byli w domu / á ćieƺyli ją / ujrzawƺy Máryą / iż prętko wſtáła y wyƺłá / ƺli zá nią / mówiąc ; Idźie do grobu / áby tám płákáłá.
Ale Márya gdy tám przyƺłá gdźie był JEzus / ujrzawƺy go / przypádłá do nóg jego <i>y</i> rzekłá mu ; PAnie / byś tu był / nie umárłby był brát mój.
JEzus tedy gdy ją ujrzał płácżącą / y Żydy którzy byli z nią przyƺli płácżące ; rozrzewnił śię w Duchu / y záfráſował śię.
Y rzekł : Gdźieśćie go położyli? Rzekli mu ; PAnie / pódź / á oglądaj.
<i>Y</i> zápłákał JEzus.
Tedy rzekli Żydowie : Wej / jákoć go miłował?
A niektórzy z nich mówili : Nie mógłże ten / który otworzył ocży ślepego / ucżynić / żeby ten był nie umárł?
Ale JEzus rozrzewniwƺy śię ſam w ſobie / przyƺedł do grobu. A byłá jáſkinia ; á kámień był położony ná niey.
Rzekł JEzus ; Odejmićie ten kámień. Rzekłá mu Martá śioſtrá onego umárłego : PAnie jużći cuchnie ; bo już jeſt cżtery dni w grobie.
Powiedźiał jey JEzus ; Zażemći nie rzekł / Iż jeſli uwierzyƺ / oglądaƺ chwałę Bożą.
Odjęli tedy kámień / gdźie był umárły położony. A JEzus podniózƺy ocży <i>ſwe</i> wzgórę / rzekł ; Ojcże / dźiękuję tobie żeś mię wyſłuchał.
A Jamći wiedźiał / że mię záwżdy wyſłuchywaƺ ; álem to rzekł dla ludu w około ſtojącego / áby wierzyli żeś ty mnie poſłał.
A to rzekƺy / záwołał głoſem wielkim ; Łázárzu / wynidź ſám!
Y wyƺedł ten który był umárł / májąc związáne ręce y nogi chuſtkámi / á twarz jego byłá chuſtą obwiązána. Rzekł im JEzus : Rozwiążćie go / á niechaj odejdźie.
Wiele tedy z Żydów / którzy byli przyƺli do Máryey / á widźieli to co ucżynił JEzus / uwierzyło weń.
Niektórzy też z nich odeƺli do Fáryzeuƺów / y powiedźieli im / co ucżynił JEzus.
Tedy śię zebráli Przedniejƺy Kápłani y Fáryzeuƺowie w rádę / y mówili : Cóż cżynimy? Abowiem ten cżłowiek wiele cudów cżyni?
A jeſli go ták zániechamy / wƺyſcy weń uwierzą / y przydą Rzymiánie / á wezmą <i>nam</i> to miejſce náƺe / y lud.
A jeden z nich Káifaƺ / będąc nawyżƺym Kápłanem onego roku / rzekł im : Wy nic nie wiećie ;
Ani myślićie / iż nam jeſt pożytecżno / żeby jeden cżłowiek umárł zá lud : á żeby wƺyſtek ten naród nie zginął.
A tegoć nie mówił ſam od śiebie / ále będąc Nawyżƺym Kápłanem roku onego / prorokował / Iż JEzus miał umrzeć zá on naród.
A nie tylko zá on naród / ále żeby też Syny Boże roſproƺone w jedno zgromádźił.
Od onego tedy dniá / rádźili śię ſpołem / áby go zábili.
A JEzus już nie chodźił jáwnie miedzy Żydámi / ále z támtąd odƺedł do krájiny / która jeſt bliſko puƺcży / do miáſtá które zowią Efrájim : y támże mieƺkał z ucżniámi ſwojimi.
A byłá bliſko Wielkanoc Żydowſka : A wiele ich ƺło do Jeruzalem z oney krájiny przed Wielkąnocą / áby śię ocżyśćili.
Y ƺukáli JEzuſá : y mówili jedni do drugich / w Kośćiele ſtojąc : Co śię wam zda że nie przyƺedł ná Święto?
A Przedniejƺy Kápłani y Fáryzeuƺowie wydáli byli rozkazánie : Jeſliby śię kto dowiedźiał gdźieby był / żeby oznájmił / áby go pojimáli.
