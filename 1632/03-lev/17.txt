Tedy rzekł Pán do Mojżeƺá / mówiąc :
Mów do Aároná y do ſynów jego / y do wƺyſtkich ſynów Izráelſkich / á powiedz im : Táć jeſt rzecż / którą przykázáł Pán / mówiąc :
Ktobykolwiek z domu Izráelſkiego zábił wołu / álbo owcę / álbo kozę w obozie / álbo ktoby zábił zá obozem /
A do drzwi námiotu zgromádzeniá nie przywiódłby tego / áby ofiárowáł ofiárę Pánu / przed przybytkiem Páńſkim / krwi winien będzie on mąż / krew przeláł ; przetoż wytrácony będzie on mąż z pośrodku ludu ſwego.
Synowie tedy Izráelſcy przywiodą ofiáry ſwoje / które zábijáli ná polu ; przywiodą je Pánu do drzwi námiotu zgromádzeniá / do kápłáná ; á ták niecháj ſpráwują ofiáry ſpokojne Pánu.
Y wyleje kápłán krew ná ołtárz Páńſki u drzwi námiotu zgromádzeniá / á ſpáli tłuſtość ku wdzięcżnej wonnośći Pánu.
Y nie będą ofiárowáć więcej ofiár ſwych dyjábłom / z którymi cudzołożyli ; tá uſtáwá wiecżná będzie im w národziech ich.
Nádto im jeƺcże powiedz : Jeźliby kto z domu Izráelſkiego / álbo z przychodniów między wámi mieƺkájących chćiáł ofiárowáć ofiárę cáłopáleniá / álbo inƺą ofiárę /
A do drzwi námiotu zgromádzeniá nie przywiódłby jej / áby ją ofiárowáł Pánu / wytrácony będzie cżłowiek ten z ludu ſwego.
A ktobykolwiek z domu Izráelſkiego / álbo z przychodniów / którzyby gośćiámi byli między nimi / jádł krew jáką / poſtáwię rozgniewáną twárz ſwą przećiwko cżłowiekowi krew jedzącemu / y wygłádzę go z pośrodku ludu jego.
Abowiem duƺá wƺelkiego ćiáłá we krwi jego jeſt ; á Já dáłem ją wám ná ołtárz ku ocżyƺcżeniu duƺ wáƺych ; bo krew jeſt / którá duƺę ocżyƺcżá.
Dlá tegoż powiedziáłem ſynom Izráelſkim : Żáden między wámi nie będzie jádáł krwi ; áni przychodzień / który gośćiem jeſt między wámi / nie będzie jádáł krwi.
Y ktobykolwiek z ſynów Izráelſkich / álbo z przychodniów / którzy ſą gośćmi między wámi / goniąc ułowił jákie zwierzę / álbo ptáká / co śię godzi jeść / tedy krew z niego wypuśći / y záſypie ją piáſkiem.
Bo duƺá káżdego ćiáłá jeſt krew jego / którá jeſt miáſto duƺy jego ; przetożem powiedziáł ſynom Izráelſkim : Krwi wƺelkiego ćiáłá jeść nie będziećie ; bo duƺá wƺelkiego ćiáłá jeſt krew jego ; ktoby ją kolwiek jádł / wytrácony będzie.
Jeźliby też kto jádł co zdechłego / álbo od zwierzá rozƺárpánego / ták w domu zrodzony / jáko przychodzień / tedy upierze ƺáty ſwoje y omyje śię wodą / á niecżyſtym będzie áż do wiecżorá ; potem cżyſty będzie.
Ale jeźliby nie upráł ƺát ſwoich / á ćiáłá ſwego nie omył / ponieśie niepráwość ſwoję.
