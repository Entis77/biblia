Zátem odpowiedziáł Ijob / y rzekł :
Wieráśćie wy ſámi ludźmi? y z wámiż umrze mądrość?
Teżći já mám ſerce jáko y wy / ánim jeſt podlejƺym niżeli wy ; á któż y tego nie wie / co y wy?
Pośmiewiſkiem jeſtem przyjáćielowi memu / który gdy wołá do Bogá / ozywá mu śię ; náśmiewiſkiem jeſt ſpráwiedliwy y doſkonáły.
Ten / co jeſt upádku bliſki / jeſt pochodnią wzgárdzoną cżłowiekowi / według myśli pokoju záżywájącemu.
Spokojne y bezpiecżne ſą námioty zbójców tych / którzy dráźnią Bogá / którym Bóg dáje w ręce dobre rzecży.
A náwet pytáj śię proƺę bydląt / á one ćię náucżą ; y ptáſtwá niebieſkiego / á oznájmi tobie.
Albo śię rozmów z ziemią / á oná ćię náucży / y rozpowiedząć ryby morſkie.
Któż nie wie z tych wƺyſtkich rzecży / że to ręká Páńſká ſpráwiłá?
W którego ręku jeſt duƺá wƺelkiej rzecży żywej / y duch wƺelkiego ćiáłá ludzkiego.
Azáż nie ucho mowy doświádcżá / jáko uſtá pokármu ſmákują?
W ludziách ſtárych jeſt mądrość / á w długich dniách roztropność.
Dopieroż u Páná jeſt mądrość / y śiłá / y rádá / y umiejętność.
Oto on burzy / á nikt nie zbuduje ; zámknie cżłowieká / á nikt mu nie otworzy.
On gdy zátrzymá wody / wyſchną ; á gdy je wypuśći / podwrácáją ziemię.
U niego jeſt moc y mądrość. Jego jeſt błądzący / y w błąd záwodzący.
On obierá rádców z mądrośći / á ſędziów przywodzi do głupſtwá.
On páſ królów rozwiązuje / y znowu przepáſuje páſem biodrá ich.
Podáje kśiążętá ná łup / á mocárze podwrácá.
Odejmuje uſtá kráſomówcom / á rozſądek ſtárym odbierá.
Wylewá wzgárdę ná kśiążętá / á mdli śiły mocárzów.
On odkrywá głębokie rzecży z ćiemnośći / á wywodzi ná jáśnię ćień śmierći.
Rozmnáżá národy / y wytrácá je ; rozƺerzá lud / y umniejƺá go.
On odejmuje ſercá przełożonym ludu ziemi / á cżyni / że błądzą po puſtyni bezdrożnej ;
Że mácáją w ćiemnośćiách / gdzie nie máƺ świátłośći / á ſpráwuje / że błądzą jáko pijáni.
