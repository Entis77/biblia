Máć w práwdźie ſrebro pocżątki żył ſwoich / á złoto miejſce / kędy bywá płáwione.
Żelázo z źiemi biorą / á z kámieniá zlewáją miedź.
Celu ćiemnośćiom ułożonego y końcá wƺyſtkich rzecży on dochodźi / y kámieni / które w ćiemnośći y ćieniu śmierći leżą.
Wyleje rzeká z miejſcá ſwojego / ták / iż jej nikt przebyć nie może / bywá jednák záhámowáná przemyſłem nędznego cżłowieká / y odchodźi.
Z źiemi wychodźi chleb / choćiáż pod nią coś różnego / podobnego ogniowi.
W niektórych miejſcách jeſt kámień Sáfir / y piáſek złoty ;
A tej śćieƺki áni pták nie wie / áni jej widzáło oko ſępie.
Nie depcżą po niej zwierzętá ſrogie / áni lew przeƺedł przez nię.
Ná krzemień śćiągnął rękę ſwoję / wywróćił góry z korzeniá ;
Z ſkáł wywodźi ſtrumienie / á káżdą rzecż koƺtowną widźi oko jego.
Wylewáć śię rzekom nie dopuƺcżá / á rzecży ſkryte wywodźi ná jáśnię.
Ale mądrość gdźież może być ználeźioná? á kędy jeſt miejſce roztropnośći?
Nie wie cżłowiek śmiertelny ceny jej / áni bywá ználeźioná w źiemi żyjących.
Przepáść mówi : Niemáƺ jej we mnie ; y morze też powiádá : Niemáƺ jej u mnie.
Nie dáwáją ƺcżerego złotá zá nię ; áni odwáżáją ſrebrá / zá odmiánę jej.
Nie może być oƺácowáná zá złoto Ofir / áni zá Onychyn drogi / áni zá Sáfir.
Nie porówná z nią złoto / áni kryƺtáł / áni odmiáná jej może być zá klejnot złotá ƺcżerego.
Korálów y pereł nie wſpominá / bo nábyćie mądrośći koƺtowniejƺe jeſt nád perły.
Nie zrówná z nią y ƺmárágd z źiemi etyjopſkiej ; áni zá złoto nájcżyſtƺe ƺácowáná być może.
Skądże tedy mądrość pochodźi? álbo gdźie jeſt miejſce rozumu?
Gdyż zákrytá jeſt od ocżu wƺyſtkich żyjących / y przed ptáſtwem niebieſkiem zátájoná jeſt.
Zginienie y śmierć rzekły : Uƺymá ſwemi ſłyƺáłyśmy ſłáwę jej.
Bóg ſám rozumie drogę jej / á on wie miejſce jej.
Bo on ná końcżyny źiemi pátrzy / á wƺyſtko / co jeſt pod niebem / widźi.
Wiátrom ucżynił wágę / á wody odwáżył pod miárą.
On też práwo dżdżom poſtánowił / á drogę błyſkáwicom gromów.
W ten cżáſ ją widźiáł / y głośił ją : zgotowáł ją / y doƺedł jej.
Ale cżłowiekowi rzekł : Oto bojáźń Páńſká jeſt mądrośćią / á wárowáć śię złego / jeſt rozumem.
