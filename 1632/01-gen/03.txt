A wąż był chytrzejƺy nád wƺyſtkie zwierzętá polne / które był ucżynił Pán Bóg ; ten rzekł do niewiáſty : Tákże to / że wám Bóg rzekł : Nie będźiećie jedli z káżdego drzewá ſádu tego?
Y rzekłá niewiáſtá do wężá : Z owocu drzewá ſádu tego pożywámy ;
Ale z owocu drzewá / które jeſt w pośród ſádu / rzekł Bóg : Nie będźiećie jedli z niego / áni śię go dotykáć będźiećie / byśćie ſnáć nie pomárli.
Y rzekł wąż do niewiáſty : Żádnym ſpoſobem śmierćią nie pomrzećie ;
Ale wie Bóg / że któregokolwiek dniá z niego jeść będźiećie / otworzą śię ocży wáƺe ; á będźiećie jáko bogowie / znájący dobre y złe.
Widząc tedy niewiáſtá / iż dobre było drzewo ku jedzeniu ; á iż było wdźięcżne ná wejrzeniu / á pożądliwe drzewo dlá nábyćiá umiejętnośći / wźięłá z owocu jego / y jádłá ; dáłá też y mężowi ſwemu / który z nią był ; y on też jádł.
Zátem otworzyły śię ocży obojgá / y poználi / że byli nágimi ; y ſpletli liśćie figowe / á pocżynili ſobie záſłony.
A wtem uſłyƺeli głoſ Páná Bogá chodzącego po ſádźie z wiátrem dniowym ; y ſkrył śię Adám / y żoná jego od oblicżá Páná Bogá między drzewá ſádu.
Y záwołáł Pán Bóg Adámá / y rzekł mu : Gdźieżeś?
Który odpowiedźiáł : Głoſ twój uſłyƺáłem w ſádźie / y zlękłem śię dlá tego / żem nági / y ſkryłem śię.
Y rzekł Bóg : Któżći pokázáł / żeś jeſt nágim? izáliś nie jádł z drzewá onego / z któregom zákázáł tobie / ábyś nie jádł?
Tedy rzekł Adám : Niewiáſtá / którąś mi dáł / áby byłá zemną / oná mi dáłá z tego drzewá / y jádłem.
Y rzekł Pán Bóg do niewiáſty : Cóżeś to ucżyniłá? y rzekłá niewiáſtá : Wąż mię zwiódł / y jádłám.
Tedy rzekł Pán Bóg do wężá : Iżeś to ucżynił / przeklętym będźieƺ nád wƺyſtkie zwierzętá / y nád wƺyſtkie beſtyje polne ; ná brzuchu twoim cżołgáć śię będźieƺ / á proch żreć będźieƺ po wƺyſtkie dni żywotá twego.
Nieprzyjáźń też położę między tobą y między niewiáſtą / y między náśieniem twojim / y między náśieniem jej ; to potrze tobie głowę / á ty mu potrzeƺ piętę.
A do niewiáſty rzekł : Obfićie rozmnożę boleśći twoje / y pocżęćiá twoje ; w boleśći rodźić będźieƺ dźieći / á wolá twá poddáná będźie mężowi twemu / á on nád tobą pánowáć będźie.
Záś rzekł do Adámá : Iżeś uſłucháł głoſu żony twojej / á jádłeś z drzewá tego / o którememći przykázáł / mówiąc : Nie będźieƺ jádł z niego ; przeklętá będźie źiemiá dlá ćiebie / w prácy z niej pożywáć będźieƺ po wƺyſtkie dni żywotá twego.
A oná ćiernie y oſet rodźić będźie tobie ; y będźieƺ pożywáł źielá polnego.
W poćie oblicżá twego będźieƺ pożywáł chlebá / áż śię náwróćiƺ do źiemi / gdyżeś z niej wźięty ; boś proch / y w proch śię obróćiƺ.
Y názwáł Adám imię żony ſwej Ewá / iż oná byłá mátką wƺyſtkich żywiących.
Y ucżynił Pán Bóg Adámowi / y żonie jego odźienie ſkórzáne / y oblókł je.
Tedy rzekł Pán Bóg : Oto Adám ſtáł śię jáko jeden z náſ / wiedzący dobre y złe ; teráz tedy wyżeńmy go / by ſnáć nie śćiągnął ręki ſwej / y nie wźiął z drzewá żywotá / y nie jádł / y żyłby ná wieki.
Y wypuśćił go Pán Bóg z ſádu Eden / ku ſpráwowániu źiemi / z której był wźięty.
A ták wygnáł cżłowieká ; y poſtáwił ná wſchód ſłońcá ſádu Eden Cheruby / y miecż płomieniſty y obrotny ku ſtrzeżeniu drogi do drzewá żywotá.
