Y ſtáło śię zá dni Amráfelá / królá Senáárſkiego / Aryjochá królá Elláſárſkiego / Chodorláhomerá królá Elámſkiego y Tydálá królá Goimſkiego :
Że podnieśli wojnę przećiw Borowi królowi Sodomſkiemu / y przećiw Berśie królowi Gomorſkiemu / y Senáábowi królowi Adámáckiemu / y Semeberowi królowi Seboimſkiemu / y królowi Belámſkiemu / to jeſt Zoárſkiemu.
Wƺyſcy ći zćiągnęli śię w dolinę Syddym / tá jeſt teraz morzem ſłonem.
Bo ći dwánáśćie lát ſłużyli Chodorláhomerowi / á trzynáſtego roku odſtąpili od niego.
A ták roku cżternáſtego wyćiągnął Chodorláhomer z królmi / którzy z nim byli / y poráźił Ráfáimy w Aſtárot Kárnáimie / y Zuzymy w Hámie / y Emimy w Sáwie Káryjátáim.
Tákże Chorájcżyki ná górze ich Seir / áż do równiny Párán / która jeſt przy puƺcży.
Potem śię wróćili / y przyćiągnęli do En Myſpát / która jeſt Kádeſ / y wybili wƺyſtkę kráinę Amálekitów ; tákże też Amorrejcżyká mieƺkájącego w Háſeſontámár.
Tedy wyćiągnął król Sodomſki / y król Gomorſki / y król Adámácki / y król Zeboimſki / y król Belámſki / to jeſt Zoárſki / y uƺykowáli śię ku bitwie przećiwko im w dolinie Syddym.
Przećiwko Chodorláhomerowi królowi Elámſkiemu / y Tydálowi królowi Goimſkiemu / y Amráfelowi królowi Senáárſkiemu / y Aryjochowi królowi Elláſárſkiemu / cżterech królów / przećiw pięćiu.
A w oney dolinie Syddym / było wiele ſtudźien iłowátych ; y zućiekáli król Sodomſki y Gomorſki / á polegli tám / á którzy zoſtáli / ná górę ućiekli.
A zábráwƺy wƺyſtkę májętność Sodomſką / y Gomorſką / y wƺyſtkę żywność ich / odćiągnęli.
Zábráli też Lotá ſynowcá Abrámowego / y májętność jego / y poƺli ; bo on mieƺkáł w Sodomie.
Y przyƺedł jeden / który uƺedł / y oznájmił to Abrámowi Hebrejcżykowi / który mieƺkáł w równinách Mámrego Amorrejcżyká / brátá Eſcholá / y brátá Anerá ; ći bowiem ucżynili byli przymierze z Abrámem.
A uſłyƺáwƺy Abrám / iż był pojmány brát jego / wypráwił ćwicżonych ſług ſwoich zrodzonych w domu ſwym / trzy ſtá y ośmnáśćie / y gonił je áż do Dán.
Y rozdźieliwƺy śię przypádł ná nie w nocy / ſám y ſłudzy jego / y poráźił je ; y gonił je áż do Hoby / która leży po lewej ſtronie Dámáƺku.
Y odebráł názád wƺyſtkę májętność / tákże y Lotá brátá ſwego z májętnośćią jego wróćił / tákże y niewiáſty / y lud.
Tedy wyƺedł król Sodomſki przećiw niemu / gdy śię wrácáł od poráżki Chodorláhomerá / y królów / którzy z nim byli ná dolinie Sáwe / która jeſt doliną królewſką.
A Melchiſedek / król Sálemſki / wynióſł chleb y wino ; á ten był kápłánem Bogá nájwyżƺego.
Y błogoſłáwił mu / á rzekł : Błogoſłáwiony Abrám od Bogá nájwyżƺego / dźierżáwcy niebá y źiemi.
Y błogoſłáwiony Bóg nájwyżƺy / który podáł nieprzyjáćioły twe w rękę twoję ; y dáł mu Abrám dźieśięćinę ze wƺyſtkiego.
Zátem rzekł król Sodomſki do Abrámá : Dáj mi ludźie / á májętność pobierz ſobie.
Tedy rzekł Abrám królowi Sodomſkiemu : Podnioſłem rękę ſwą ku Pánu Bogu nájwyżƺemu / dźierżáwcy niebá y źiemi ;
Że y nájmniejƺej nitki áni rzemycżká obuwiá nie wezmę ze wƺyſtkiego / co twego jeſt ; żebyś nie rzekł : Jám zbogáćił Abrámá.
Okrom tego / co ſtráwili ſłudzy / y okrom dźiáłu mężów / którzy chodźili zemną / Anerá / Eſcholá / y Mámrego ; ći niech wezmą dźiáł ſwój.
