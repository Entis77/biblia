Potym Adam poznał Ewę żonę ſwoję / która pocżęłá y porodźiła Káijná / y rzekłá : Otrzymáłám mężá od PAná.
Y porodźiłá záśię brátá jego Ablá : y był Abel páſterzem owiec / á Káin był rolnikiem.
Y ſtáło śię po wielu dni / iż przynióſł Káin z owocu źiemie ofiárę PAnu.
Tákże y Abel przynióſł z pierworócdw trzód ſwojich y ztłuſtośći jch / y wejrzał PAn ná Ablá y ná ofiárę jego.
Ale ná Káiná y ná ofiárę jego niewejrzał / y rozgniewał śię Káin bárzo / y ſpádłá twarz jego.
Tedy rzekł PAn do Kájiná : Przecżżeś śię zápalił <i>gniewem</i>? á czemu ſpádłá twarz twojá?
Azaż jeśli dobrze cżynić będźieƺ nie będźieƺ wywyżƺon? á jeśli nie będźieƺ dobrze czynił / we drzwiách grzech leży. A do ćiebie chuć jego <i>będźie,</i> á ty nád nim pánowáć będźieƺ.
Y rozmawiał Káin z Ablem brátem ſwojm : Y ſtáło śię gdy byli ná polu / że powſtał Kajin ná Ablá brátá ſwego / y zábił go.
Y rzekł PAn do Kajiná ; Gdźież jeſt Abel brát twój? który odpowiedźiał / Niewiem / Izalim ja ſtróżem brátá mego?
Y rzekł <i>Bóg</i> : Cóżeś ucżynił? Głos krwie brátá twego woła do mnie z źiemie.
Teraz tedy przeklętym będźieƺ ná źiemi / która otworzyłá uſtá ſwe / áby przyjęłá krew brátá twego z ręki twojey.
Gdy będźieƺ ſpráwował źiemię / niewyda więcey mocy ſwey tobie / tułácżem y biegunem będźieƺ ná źiemi.
Tedy rzekł Kajin do PAná. Więkƺa jeſt niepráwość mojá / niżby mi ją odpuśćić miano.
Oto mię dźiś wyganiaƺ z oblicża tey źiemie / á przed twarzą twoją ſkryję śię / y będę tułaczem y biegunem ná źiemi : y ſtánie śię <i>że</i> ktokolwiek mię znajdźie / zábije mię.
Y rzekł mu PAn / Zaiſte ktobykolwiek zábił Kaijná / śiedmioráką odnieśie pomſtę. Y włożył PAn ná Kaijná piątno / áby go nie zábijał / ktobykolwiek ználázł.
Tedy odƺedł Káijn od oblicża PAńſkiego / y mieƺkał w źiemi Nod / ná wſchód ſłońcá od Eden.
Y poznał Kájin żonę ſwą która pocżęłá y porodźiłá Enochá : y zbudował Miáſto / y názwał imię miáſtá tego / imieniem ſyná ſwego / Enoch.
Y urodźił śię Enochowi Irád / á Irád ſpłodźił Máwiáelá / á Máwiáel ſpłodźił Mátuſáelá / á Mátuſáel zpłodźił Lámechá.
Y pojął ſobie Lámech dwie żenie : imię jedney / Adá : á imię drugiey / Sellá.
Tedy urodźiłá Ada Jábálá / który był Ojcem mieƺkájących w namjećiech / y páſterzów.
A imię brátá jego <i>było</i> Jubál / który był Ojcem wƺyſtkich grájących ná hárfie y ná muzyckim nacżyniu.
Sellá też urodźiłá Tubálkájiná / rzemieśniká wƺelkiey roboty / od miedźi y od żelázá. A śioſtrá Tubálkájinowá / byłá Noemá.
Tedy rzekł Lámech żonom ſwym Adźie y Selli / ſłuchajćie głoſu mego żony Lámechowe : Poſłuchajćie ſłów mojich / zábił bym ja mężá ná zránienie moje : y młodźieńcá / ná śiność moję.
Jeślić śiedmkroć mśćić śię będą zá Kajiná / tedyć zá Lámechá śiedmdźieśiąt y śiedm kroć.
Y poznał jeƺcze Adam żonę ſwą / która urodźiłá ſyná y názwáłá imię jego Set : <i>mówiąc</i> : Dał mi Bóg inne potomſtwo miáſto Ablá / którego zábił Kájn.
Setowi też urodźił śię ſyn / y názwał imię jego Enos. Ná ten cżás poczęto wzywáć imienia PAńſkiego.
