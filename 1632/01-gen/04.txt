Potem Adám poznáł Ewę / żonę ſwoję / którá pocżęłá y porodźiłá Káiná / y rzekłá : Otrzymáłám mężá od Páná.
Y porodźiłá záśię brátá jego Ablá ; y był Abel páſterzem owiec / á Káin był rolnikiem.
Y ſtáło śię po wielu dni / iż przynióſł Káin z owocu źiemi ofiárę Pánu.
Tákże y Abel przynióſł z pierworodztw trzód ſwoich y z tłuſtośći ich ; y wejrzáł Pán ná Ablá y ná ofiárę jego.
Ale ná Káiná y ná ofiárę jego nie wejrzáł ; y rozgniewáł śię Káin bárdzo / y ſpádłá twárz jego.
Tedy rzekł Pán do Káiná : Przecżżeś śię zápálił gniewem á cżemu ſpádłá twárz twojá?
Azáż / jeźli dobrze cżynić będźieƺ / nie będźieƺ wywyżƺon? á jeźli nie będźieƺ dobrze cżynił / we drzwiách grzech leży ; á do ćiebie chuć jego będźie / á ty nád nim pánowáć będźieƺ.
Y rozmáwiáł Káin z Ablem brátem ſwoim. Y ſtáło śię / gdy byli ná polu / że powſtáł Káin ná Ablá brátá ſwego / y zábił go.
Y rzekł Pán do Káiná : Gdźież jeſt Abel brát twój? który odpowiedźiáł : Niewiem ; izálim já ſtróżem brátá mego?
Y rzekł Bóg : Cóżeś ucżynił? Głoſ krwi brátá twego wołá do mnie z źiemi.
Teráz tedy przeklętym będźieƺ ná źiemi / którá otworzyłá uſtá ſwe / áby przyjęłá krew brátá twego z ręki twojej.
Gdy będźieƺ ſpráwowáł źiemię / nie wydá więcej mocy ſwej tobie ; tułácżem / y biegunem będźieƺ ná źiemi.
Tedy rzekł Káin do Páná : Więkƺá jeſt niepráwość mojá / niżby mi ją odpuśćić miáno.
Oto mię dźiś wygániáƺ z oblicżá tej źiemi / á przed twárzą twoją ſkryję śię / y będę tułácżem / y biegunem ná źiemi ; y ſtánie śię / że ktokolwiek mię znájdźie / zábije mię.
Y rzekł mu Pán : Záiſte / ktobykolwiek zábił Káiná / śiedmioráką odnieśie pomſtę. Y włożył Pán ná Káiná piątno / áby go nie zábijáł / ktobykolwiek ználázł.
Tedy odƺedł Káin od oblicżá Páńſkiego / y mieƺkáł w źiemi Nod / ná wſchód ſłońcá od Eden.
Y poznáł Káin żonę ſwą / którá pocżęłá / y porodźiłá Enochá ; y zbudowáł miáſto / y názwáł imię miáſtá tego imieniem ſyná ſwego / Enoch.
Y urodźił śię Enochowi Irád / á Irád ſpłodźił Máwiáelá / á Máwiáel ſpłodźił Mátuſáelá / á Mátuſáel ſpłodźił Lámechá.
Y pojął ſobie Lámech dwie żony ; imię jednej / Adá / á imię drugiej / Sellá.
Tedy urodźiłá Adá Jábálá / który był ojcem mieƺkájących w námiećiech / y páſterzów.
A imię brátá jego było Jubál / który był ojcem wƺyſtkich grájących ná hárfie / y ná muzyckiem nácżyniu.
Sellá też urodźiłá Tubálkáiná / rzemieślniká wƺelkiej roboty / od miedźi y od żelázá. A śioſtrá Tubálkáinowá byłá Noemá.
Tedy rzekł Lámech żonom ſwym / Adźie y Selli : Słuchájćie głoſu mego / żony Lámechowe / poſłuchájćie ſłów moich ; zábiłbym já mężá ná zránienie moje / y młodźieńcá ná śiność moję.
Jeźlić śiedmkroć mśćić śię będą zá Káiná / tedyć zá Lámechá śiedmdźieśiąt y śiedm kroć.
Y poznáł jeƺcże Adám żonę ſwą / którá urodźiłá ſyná / y názwáłá imię jego Set / mówiąc : Dáł mi Bóg inne potomſtwo miáſto Ablá / którego zábił Káin.
Setowi też urodźił śię ſyn / y názwáł imię jego Enoſ. Ná ten cżáſ pocżęto wzywáć imieniá Páńſkiego.
