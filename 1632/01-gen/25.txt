Potym Abráhám pojął <i>drugą</i> żonę którey imię było Ceturá.
Która mu urodźiłá Zámrámá / y Jokſáná y Mádáná y Midjáná / y Jeſboká / y Suáchá.
A Jokſán zpłodźił Sábę / y Dedáná / á ſynowie Dedánowi byli Aſſurimowie / y Lethuſimowie / y Leumimowie.
Synowie záś Mádjánowi byli Hephá / y Hepher y Henoch y Abidá / y Eldáá / wƺyſcy ći <i>byli</i> ſynowie Cetury.
Y dał Abráhám wƺyſtko co miał Izáákowi.
A ſynom założnic które miał Abráhám / dał upominki y wypráwił je od Izááká ſyná ſwego / jeƺcze zá żywotá ſwego / ku wſchodowi do kráiny wſchodniey.
Teć ſą dni lat żywotá Abráhámowego które przeżył / ſto y śiedmdźieśiąt y pięć lat.
Y uſtawájąc umárł Abráhám w ſtárośći dobrey : zeƺły w lećiech / y ſyty <i>dni</i> : y przyłączon jeſt do ludu ſwego.
Y pogrzebli go Izáák y Iſmáel ſynowie jego w jáſkini Máchpelá / ná polu Hefroná Syná Sechorowego Hetejcżyká / które <i>było</i> przećiwko Mámre /
Ná polu które był kupił Abráhám u ſynów Hetowych tám pogrzebiony jeſt Abráhám / y Sará żoná jego.
A po śmierći Abráhámowey błogoſłáwił Bóg Izáákowi Synowi jego / á Izáák mieƺkał u ſtudni Żywiącego <i>y</i> widzącego mię.
A teć ſą rodzáje Iſmáelá Syná Abráhámowego / którego urodźiłá Hágár Egipczanká / ſłużebnicá Sary Abráhámowi.
Y te ſą imioná Synów Iſmáelowych w nazwiſkách ich / według rodzájów ich : pierworodny Iſmáelów Nebájot : po nim Kedár / y Abdeel / y Mábſám.
Y Máſma / y Dumá / y Máſſá.
Chádár / y Themá / Jetur / Náfis / y Kedmá.
Ci ſą Synowie Iſmáelowi / y te imioná ich / według miáſteczek ich / y zamków ich : dwánaśćie Kśiążąt w fámiliách ich.
A było lat żywotá Iſmáelowego / ſto lat / y trzydźieśći lat / y śiedm lat / y z ƺedł á umárł / y przyłączon jeſt do ludu ſwego.
Y mieƺkáli od Chewilá áż do Sur która leży ná przećiwko Egiptowi idąc do Asſyriey : przed obliczem wƺyſtkiey bráćij ſwey umárł.
Te záś ſą rodzáje Izááká Syná Abráhámowego / Abráhám zpłodźił Izááká.
A Izáák miał czterdźieśći lat / gdy ſobie pojął Rebekę / córkę Báthuelá Syryjczyká z krájiny Syryjſki / śioſtrę Lábáná Syryjczyká / zá żonę.
Tedy śię modlił Izáák Pánu zá żonę ſwą / iż byłá niepłodna : y wyſłuchał go Pan / y poczęłá Rebeká żoná jego.
A <i>gdy</i> śię dźiatki trącáły w żywoćie jey / rzekłá : Jeſliż ták <i>miáło bydź</i> dla czegożem <i>poczęła,</i> ƺłá tedy áby śię pytáłá Páná.
Y rzekł jey Pan : Dwá narody <i>ſą</i> w żywoćie twojim / y dwojáki lud z żywotá twego rozdźieli śię / á jeden lud nád drugi lud możniejƺy będźie / y więkƺy będźie służył mnejƺemu.
A gdy śię wypełniły dni jey / áby porodźiłá oto bliźniętá <i>były</i> w żywoćie jey.
Y wyƺedł pierwƺy <i>ſyn</i> liſowáty / <i>y</i> wƺyſtek jáko ƺátá koſmáty / y názwáli imię jego Eſaw.
A potym wyƺedł Brát jego / ręką ſwą trzymájąc zá piętę Eſawá / y názwano imię jego Jákób / á Izáákowi było ƺeśćdźieśiąt lat / gdy mu śię oni národźili.
A <i>gdy</i> uroſły one dźieći / był Eſaw mężem w myśliſtwie biegłym y rolnikiem á Jákób był mąż proſty / mieƺkájący w namiećiech.
Y miłował Izáák Ezawá / iż jadał z łowu jego : Rebeká záś miłowáłá Jákóbá.
Y uwárzył <i>ſobie</i> Jákób potráwę / á <i>ná ten czás</i> przyƺedł Eſaw z polá ſprácowány.
Tedy rzekł Eſaw do Jákóbá : Daj mi jeść proƺę ćię z tey czerwoney <i>potrawy,</i> bom śię ſprácował : á przetoż názwano imię jego Edom.
Któremu rzekł Jákób / Przedajże mi dźiś pierworodztwo twoje.
Y rzekł Eſaw : Otom ja bliſki śmierći / cóż mi po pierworodztwie.
Y rzekł Jákób : Przyśiężże mi dźiś / y przyśiągł mu. Y przedał pierworodztwo ſwoje Jákóbowi.
Tedy Jákób dał Eſáwowi chlebá / y potráwę z ſoczewice / A on jadł y pił / á potym powſtawƺy odƺedł / y pogárdźił Eſaw pierworodztwem <i>ſwojom</i>.
