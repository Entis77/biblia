Y mieƺkał Jákób w źiemi gdźie przychodniem był Oćiec jego / w źiemi Chánánejſkiey.
Teć ſą pokolenia Jákóbowe : Józef gdy miał śiedmnaśćie lat / páſł z bráćią ſwoją trzody ( będąc pácholęćiem ) z Synámi Bále / y z Synámi Zelfy żon Ojcá ſwego. Y odnośił Józef ſławę ich złą do Ojcá ich.
A Izráel miłował Józefá / nád wƺyſtkie Syny ſwe / <i>iż</i> mu śię był w ſtárośći jego urodźił : y ſpráwił mu ſuknią rozmáitych farb.
A widząc Bráćia jego / że go miłował Oćiec ich nád wƺyſtkę bráćią jego / nienawidźieli go / y nie mogli nic łáſkáwie z nim mówić.
Y śnił śię Józefowi ſen / á <i>gdy</i> go powiedźiał bráći ſwey / tym go więcey mieli w nienawiśći.
Bo rzekł do nich / ſłuchajćie proƺę ſnu tego który mi śię ſnił.
Otoſmy wiązáli ſnopy ná polu / á oto wſtawƺy ſnop móy ſtánął / á około niego ſtojące ſnopy wáƺe / kłaniáły śię ſnopowi mojemu.
Y odpowiedźieli mu bráćia jego / Izali królowáć będźieƺ nád námi? y pánowáć nam będźieƺ? z tądże go jeƺcze mieli w więkƺey nienáwiśći / dla ſnów jego / y dla ſłów jego.
Śnił mu śię też jeƺcze drugi ſen / y powiedźiał go bráći ſwey mówiąc. Oto mi śię znowu ſnił ſen : A ono słońce y mieśiąc / y jedenaśćie gwiazd kłaniáło mi śię.
Y powiedźiał Ojcu ſwemu / y bráći ſwey / y gromił go Oćiec jego y mówił mu / Cóż to zá ſen coć śię ſnił? Izali przyjdźiemy / ja y mátká twojá / z bráćią twoją / ábyſmyć śię kłaniáli áż do źiemie.
Y nienawidźieli go bráćia jego : ále Oćiec jego pilnie uważał tę rzecż.
Y odeƺli bráćia jego áby páśli trzody Ojcá ſwego w Sychem.
Tedy rzekł Izráel do Józefá : Izali Bráćia twoji nie páſą w Sychem : pódźże á poślę ćię do nich. A on odpowiedźiał : Otom ja.
Rzekł mu tedy : Idźże teraz / á dowiedz śię jáko śię máją bráćia twoji / y co śię dźieje z trzodámi / y daƺ mi znáć. Wysłał go tedy z doliny Hebron / y przyƺedł do Sychem.
Y nádƺedł go <i>niektóry</i> mąż / á on śię błąkał po polu / y pytał go mąż on mówiąc :
Czegóż ƺukaƺ? A on odpowiedźiał : Bráćij mojey ƺukam : powiedz mi proƺę gdźie oni páſą.
Tedy rzekł on człowiek / odeƺli z tąd / bom ſłyƺał gdy mówili : Pódźmy do Dotháin. Y ƺedł Józef zá bráćią ſwoją / á nálazł je w Dotháin.
Y ujrzeli go z dáleká / á pierwey niż do nich przyƺedł rádźili o nim / áby go zábili.
Y mówili jeden do drugiego : Onoż miſtrz on ſnów idźie.
Teraz tedy pódźćie á zábijmy go / y wrzućmy go w jáką ſtudnią / á rzeczemy : Zły go zwierz pożárł : á <i>ták</i> obacżymy ná co <i>mu</i> wynidą ſny jego.
Co gdy uſłyƺał Ruben / chćiał go wybáwić z ręku ich / mówiąc. Nie zábijajmy go.
Nád to rzekł do nich Ruben : Nie wylewajćie krwie / <i>ále</i> wrzuććie go w tę ſtudnią która <i>jeſt</i> ná puƺczy / á ręki nie śćiągajćie nań. <i>A to mówił</i> áby go wybáwił z ręku ich / y powróćił go Ojcu ſwemu.
Y ſtáło śię / gdy przyƺedł Józef do bráći ſwey / zewlekli go z ſuknie jego / z ſuknie rozmáitych farb / którą <i>miał</i> ná ſobie.
A porwawƺy go wrzućili go w ſtudnią / która ſtudnia <i>byłá</i> czcza / y nie <i>było</i> w niey wody.
A uśiadƺy áby jedli chleb / podnieśli oczy ſwe / y ujrzeli / á ono poczet Izmáelitów idących z Gáláád : á wielbłądy ich nioſły korzenie / y kádźidło / y mirrę / á ƺły áby to zánioſły do Egyptu.
Tedy rzekł Judás do bráćij ſwey / Cóż zá pożytek choćbyſmy zábili brátá náƺego / y zátájili krwie jego?
Pódźćie / á przedajmy go Izmáelitom / á ręká náƺá niech nie będźie ná nim : Brát bowiem náƺ / y ćiáło náƺe jeſt : y uſłucháli go bráćia jego.
A gdy mijáli oni mężowie / Mádyáńſcy kupcy / tedy wyćiągnęli / y wyjęli Józefá z ſtudni / y przedáli Józefá Izmáelitom zá dwádźieśćiá śrebrników / którzy záprowádźili Józefá do Egiptu.
Tedy śię wróćił Ruben do oney ſtudnie / á oto już nie było Józefá w ſtudni y rozdárł ƺáty ſwoje.
A wróćiwƺy śię do bráći ſwey / rzekł / Pácholęćiá nie máƺ / á ja dokąd? ja <i>dokąd</i> pójdę?
Tedy wźięli ſuknią Józefowę / y zábili kozłá / á umaczáli ſuknią we krwi.
Y poſłáli onę ſuknią rozmájitych farb / áby ją zánieśiono do Ojcá jego / y rzekli : Tęsmy náleźli / poznajże teraz / jeſli to ſuknia ſyná twego / czyli nie.
A poznawƺy ją / rzekł : Suknia <i>jeſt</i> Syná mego / zwierz zły pożárł go : koniecznie rozƺárpány jeſt Józef.
Tedy rozdárƺy Jákób ƺáty ſwe / włożył wór ná biodrá ſwoje żáłując Syná ſwego przez wiele dni.
Y zeƺli śię wƺyſcy Synowie jego / y wƺyſtkie córki jego / áby go ćieƺyli / lecz nie dał śię ćieƺyć / ále mówił : záprawdę z ſtąpię zá ſynem mojim do grobu : y płákał go Oćiec jego.
A Mádyáńczycy przedáli Józefá do Egiptu / Potyfárowi dworzáninowi Fáráonowemu / Hetmánowi żołnierſtwá.
