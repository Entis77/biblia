Synu mój! bądź pilen mądrośći mojey / á ku mojey roztropnośći nákłoń uchá twego /
Abyś ſtrzegł oſtrożnośći / á umiejętność áby wárgi twoje záchowáłá.
Bo choć niewiáſty obcey wárgi miodem opływáją / á głádƺe niż oliwá uſtá jey :
Ale oſtátnie rzecży jey gorzkie jáko piołun / á oſtre jáko miecż ná obie ſtrony oſtry.
Nogi jey zſtępują do śmierći / á do piekłá chód jey prowádźi.
Jeſlibyś zwáżyć chćiał śćieƺkę żywotá jey / nie pewne ſą drogi jey / nie poznáƺ ich.
Przetoż teraz / ſynowie! ſłuchájćie mię / á nie odſtępujćie od powieśći uſt mojich.
Oddál od niej drogę twoję / á nie przybliżáj śię ku drzwiom domu jey.
Byś ſnadź nie podał obcym ſłáwy twojey / á lat twojich okrutnikowi ;
By śię ſnadź nie náſyćili obcy śiłą twoją / á práce twoje nie zoſtáły w domu cudzym ;
Y nárzekáłbyś w oſtátecżne cżáſy twoje / gdybyś zniƺcżył cżerſtwość twoję y ćiáło twoje ;
Y rzekłbyś : O jákożem miał ćwicżenie w nienáwiśći / á ſtrofowániem gárdźiło ſerce moje!
Nie ſłucháłem głoſu ćwicżących mię / á tym / którzy mię ucżyli / nie nákłániáłem uchá mego!
Málucżkom nie przyƺedł we wƺyſtko nieƺcżęśćie / w pośród zebránia y zgromádzenia.
Pij wodę ze zdroju twego / á wody płynące ze źródłá twego!
Niech śię precż rozchodzą źródłá twoje / á po ulicách ſtrumienie wód.
Miej je ſám dla śiebie / á nie obcy z tobą.
Niech będźie zdrój twój błogoſłáwiony / á weſel śię z żony młodośći twojey.
Niechżeć będźie jáko łáni wdźięcżná / y ſárná rozkoƺná ; niech ćię náſycáją pierśi jey ná káżdy cżás / w miłośći jey kocháj śię uſtáwicżnie.
Bo przecżże śię máƺ kocháć w obcey / ſynu mój! y odpocżywáć ná łonie cudzej?
Gdyż przed ocżymá Páńſkimi ſą drogi cżłowiecże / á on wƺyſtkie śćieƺki jego wáży.
Niepráwośći włáſne pojmáją niezbożniká / á w powrozách grzechu ſwego uwikle śię.
Onći umrze / przeto / że nie przyjmował ćwicżeniá / á dla wielkośći głupſtwá ſwego będźie błądźił.
