Przedniejƺemu śpiewákowi pſálm Dawidowy. O Boże chwáły mojej! nie milcż ;
Bo śię uſtá niepobożnego / y uſtá kłámliwe przećiwko mnie otworzyły ; mówili przećiwko mnie językiem kłámliwym /
A ſłowy jádowitemi ogárnęli mię / wálcżąc przećiwko mnie bez wƺekiej przycżyny.
Przećiwili mi śię zá miłość moję / choćiáżem śię zá nich modlił.
Oddáwáją mi złem zá dobre ; á nienáwiśćią zá miłość moję.
Poſtáwże nád nim bezbożniká / á przećiwnik niech ſtoi po práwej ręce jego.
Gdy przed ſądem ſtánie / niech wynijdzie potępionym / á modlitwá jego niech śię w grzech obróći.
Niech będą dni jego krótkie / á przełożeńſtwo jego niech inny weźmie.
Niech dzieći jego będą śierotámi / á żoná jego wdową.
Niech będą biegunámi y tułácżámi ſynowie jego / niech żebrzą / á niech żebrzą wychodząc z puſtek ſwoich.
Niech lichwiárz záłápi wƺyſtko / co jeſt jego / á niech obcy rozchwycą prácę jego.
Niech nie będzie ktoby mu miłośierdzie pokázáł / niech nie będzie / ktoby śię zmiłowáł nád śierotámi jego.
Potomkowie jego niech z korzeniá wyćięći będą ; w drugiem pokoleniu niech będzie wygłádzone imię ich.
Niech przyjdzie ná pámięć niepráwość przodków jego przed Pánem / á grzech mátki jego niecháj nie będzie zgłádzony.
Niech będą przed Pánem uſtáwicżnie / áżby wygłádził z ziemi pámiątkę ich /
Przeto / że nie pámiętáł / áby cżynił miłośierdzie / ále prześládowáł cżłowieká nędznego y ubogiego / á tego / który był ſercá utrápionego / chćiáł zámordowáć.
Poniewáż umiłowáł przeklęſtwo / niechże przyjdzie ná niego ; niechćiáł błogoſłáwieńſtwá niechże będzie oddálone od niego.
A ták niech będzie oblecżony w przeklęſtwo / jáko w ƺátę ſwoję ; á niech wnijdzie jáko wodá we wnętrznośći jego / á jáko olej w kośći jego.
Niech mu to będzie jáko płáƺcż do przyodziániá / á jáko páſ dlá uſtáwicżnego opáſywániá.
Tákowá zápłátá niech będzie przećiwnikom moim od Páná / y tym / którzy źle mówią przećiwko duƺy mojej.
Ale ty / Pánie! o Pánie! użyj nádemną litośći dlá imieniá twego ; á iż dobre jeſt miłośierdzie twoje / wyrwijże mię.
Bomći já jeſt ubogi y nędzny / á ſerce moje zránione jeſt w wnętrznośćiách moich.
Jáko ćień / który uſtępuje / uchodzić muƺę ; zgániáją mię jáko ƺáráńcżę.
Koláná moje upádáją od poſtu / á ćiáło moje wychudło z tłuſtośći.
Nádto ſtáłem śię im pośmiewiſkiem ; gdy mię widzą / kiwáją głowámi ſwemi.
Wſpomóżże mię / o Pánie / Boże mój! záchowáj mię według miłośierdziá ſwego /
Ták / áby poznáć mogli / iż to ręká twojá / á żeś ty / Pánie! to ucżynił.
Niechże oni przeklináją / ty błogoſłáw ; którzy powſtáli / niech będą záwſtydzeni / áby śię weſelił ſługá twój.
Niech będą przećiwnicy moi w háńbę oblecżeni / á niech śię przyodzieją / jáko płáƺcżem / zelżywośćią ſwoją.
Będę Páná wielce wyſłáwiáł uſty ſwemi / á w pośród wielu chwálić go będę.
Przeto / że ſtoi po práwej ſtronie nędznemu / áby go wybáwił od tych / którzy oſądzáją duƺę jego.
