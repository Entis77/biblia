Przecżże śię pogánie buntują / á národy przemyśláją próżne rzecży?
Schodzą śię królowie źiemſcy / á kśiążętá rádzą ſpołem przećiwko Pánu / y przećiw pomázáńcowi jego / mówiąc :
Potárgájmy związki ich / á odrzućmy od śiebie powrozy ich.
Ale ten / który mieƺká w niebie / śmieje śię ; Pán ƺydźi z nich.
Tedy będźie mówił do nich w popędliwośći ſwojej / á w gniewie ſwoim przeſtráƺy ich /
Mówiąc : Jámći poſtánowił królá mojego nád Syonem / górą świętą moją.
Opowiem ten dekret : Pán rzekł do mnie : Syn mój jeſteś ty / Jám ćiebie dźiś ſpłodźił.
Żądáj odemnie / á dám ći národy dźiedźictwo twoje ; á ośiádłość twoję / gránice źiemi.
Potrzeƺ ich láſką żelázną / á jáko nácżynie zduńſkie pokruƺyƺ ich.
Terázże tedy zrozumiejćie / królowie / náucżćie śię ſędźiowie źiemi!
Służćie Pánu w bojáźni / á rozrádujćie śię ze drżeniem.
Pocáłujćie ſyná / by śię ſnáć nie rozgniewáł / y zginęlibyśćie w drodze / gdyby śię nájmniej zápáliłá popędliwość jego. Błogoſłáwieni wƺyſcy / którzy w nim ufáją.
