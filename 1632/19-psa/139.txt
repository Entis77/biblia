Przedniejƺemu śpiewákowi pſálm Dawidowy. Pánie! doświádcżyłeś y doznáłeś mię.
Tedy znáƺ śiedzenie moje / y powſtánie moje / wyrozumiewáƺ myśli moje z dáleká.
Tyś chodzenie moje y leżenie moje ogárnął / świádomeś wƺyſtkich dróg moich.
Nim przyjdzie ſłowo ná język mój / oto Pánie! ty to wƺyſtko wieƺ.
Z tyłu y z przodku otocżyłeś mię / á położyłeś ná mię rękę twoję.
Dziwniejƺá umiejętność twojá nád dowćip mój ; wyſoká jeſt / nie mogę jej pojąć.
Dokąd ujdę przed duchem twoim? á dokąd przed oblicżem twojim ućiekę?
Jeźlibym wſtąpił do niebá / jeſteś tám ; y jeźlibym ſobie poſłáł w grobie / y támeś przytomny.
Wziąłlibym ſkrzydłá ránnej zorzy / ábym mieƺkáł ná końcu morzá /
Y támby mię ręká twojá prowádziłá / á dośięgłáby mię práwicá twojá.
Albo rzekłlibym : Wżdyć ćiemnośći zákryją mię ; áleć y noc jeſt świátłem około mnie /
Gdyż y ćiemnośći nic nie zákryją przed tobą ; owƺem tobie noc jáko dzień świeći ; ćiemnośćić ſą jáko świátłość.
Ty záiſte w mocy máƺ nerki moje ; okryłeś mię w żywoćie mátki mojej.
Wyſłáwiám ćię dlátego / że śię zdumiewám ſtráƺnym y dziwnym ſpráwom twoim / á duƺá mojá zná je wybornie.
Nie zátáiłá śię żádná kość mojá przed tobą / choćiáżem był ucżyniony w ſkrytośći / y miſternie złożony w niſkośćiách ziemi.
Niedoſkonáły płód ćiáłá mego widziáły ocży twoje ; w kśięgi twoje wƺyſtkie cżłonki moje wpiſáne ſą / y dni / w których kƺtáłtowáne były / gdy jeƺcże żádnego z nich nie było.
Przetoż o jáko drogie ſą u mnie myśli twoje / Boże! á jáko ich jeſt wielká licżbá.
Jeźlibym je chćiáł zlicżyć / nád piáſek rozmnożyły śię ; ocucęli śię / jeƺcżem ći já z tobą.
Zábiłlibyś / o Boże! niezbożniká / tedyćby mężowie krwáwi odſtąpili odemnie ;
Którzy mówią przećiwko tobie obrzydłośći / którzy próżno wynoƺą nieprzyjáćiół twoich.
Izáli tych / którzy ćię w nienáwiśći máją / o Pánie! niemám w nienáwiśći? á ći / którzy przećiwko tobie powſtáwáją / izáż mi nie omierzli?
Główną nienáwiśćią nienáwidzę ich / á mám ich zá nieprzyjáćiół.
Wyƺpieguj mię / Boże! á poznáj ſerce moje ; doświádcż mię / á poznáj myśli moje /
Y obácż / jeźli drogá odpornośći jeſt we mnie / á prowádź mię drogą wiecżną.
