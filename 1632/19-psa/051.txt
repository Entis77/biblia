Przedniejƺemu śpiewákowi pſálm Dawidowy.
Gdy do niego przyƺedł Nátán prorok / potem ják był wƺedł do Betſáby.
Zmiłuj śię nádemną / Boże! według miłośierdźiá twego ; według wielkich litośći twojich zgłádź niepráwośći moje.
Omyj mię doſkonále od niepráwośći mojey / á od grzechu mego ocżyść mię.
Abowiem ja znam niepráwość moję / á grzech mój przedemną jeſt záwżdy.
Tobie / tobiem ſámemu zgrzeƺył / y złem przed ocżymá twemi ucżynił / ábyś był ſpráwiedliwy w mowie twojey / y cżyſtym w ſądźie twoim.
Oto w niepráwośći pocżęty jeſtem / á w grzechu pocżęłá mię mátká mojá.
Oto śię kocháƺ w práwdźie wewnętrzney / á ſkrytą mądrość objáwiłeś mi.
Ocżyść mię iſopem / á ocżyƺcżon będę ; omyj mię / á nád śnieg wybielony będę.
Dáj mi ſłyƺeć rádość y weſele / á niech śię rozrádują kośći moje / któreś pokruƺył.
Odwróć oblicże twoje od grzechów mojich / á zgłádź wƺyſtkie niepráwośći moje.
Serce cżyſte ſtwórz we mnie / o Boże! á duchá práwego odnów we wnętrznośćiách mojich.
Nie odrzucáj mię od oblicżá twego / á Duchá ſwego świętego nie odbieráj odemnie.
Przywróć mi rádość zbáwieniá twego / á duchem dobrowolnym podeprzyj mię.
Tedy będę náucżał przeſtępców dróg twojich / áby śię grzeƺnicy do ćiebie náwróćili.
Wyrwij mię z pomſty zá krew / o Boże / Boże zbáwieniá mojego! á język mój będźie wyſłáwiał ſpráwiedliwość twoję.
Pánie! otwórz wárgi moje / á uſtá moje opowiádáć będą chwałę twoję.
Abowiem nie prágnieƺ ofiár / choćbym ći je dał / áni cáłopalenia przyjmieƺ.
Ofiáry Bogu przyjemne duch ſkruƺony ; ſercem ſkruƺonem y ſtrápionem nie pogárdźiƺ / o Boże!
Dobrze ucżyń według upodobánia twego Syonowi ; pobubuj mury Jeruzálemſkie.
Tedy przyjmieƺ ofiáry ſpráwiedliwośći / ofiáry ogniſte / y cáłopalenia ; tedy ćielce ofiárowáć będą ná ołtárzu twoim.
