Nád to rzekł Pán do Mojżeƺá y Aároná / mówiąc :
Zbierz ſummę ſynów Káátowych z pośród ſynów Lewiego według fámilii ich / y według domów ojców ich.
Od tego / który ma trzydźieśći lat y wyżey / y áż do tego / co ma pięćdźieśiąt lat / którzy będąc ſpoſobnymi do tey prácy / mogliby odpráwowáć poſługę w námioćie zgromádzenia.
Táć będźie powinność ſynów Káátowych przy námioćie zgromádzenia / przy miejſcu nájświętƺem ;
Y przydźie Aáron z ſynámi ſwymi / gdy śię będźie miał ruƺyć obóz / á zdejmą oponę záſłony / y okryją nią ſkrzynię świádectwá ;
A włożą ná nię przykryćie z borſukowych ſkór / y przykryją z wierzchu wƺyſtko oponą hijácyntową / y záłożą drążki jey.
Tákże ſtół chlebów pokłádnych przykryją oponą hijácyntową / á położą ná nim miſy / y przyſtáwki / y kubki / y cżáƺe do nálewánia ; á chleb uſtáwicżnie ná nim będźie.
Y rozćiągną ná tym oponę ƺárłátową / á przykryją to przykryćiem ſkór borſukowych / y záłożą drążki do niego.
Wezmą też oponę hijácyntową / którą nákryją świecżnik do świeceniá z lámpámi jego / y nożycżki jego / y kágánki jego / y wƺyſtkie nácżyniá do oliwy jego / których używáją przy nim :
Y uwiną go ze wƺyſtkiem nácżyniem jego w przykryćie z ſkór borſukowych / y włożą ná drążki.
Ná ołtárz tákże złoty rozpoſtrzą oponę hijácyntową / á włożą nań przykryćie z ſkór borſukowych / y záłożą drążki jego.
Pobiorą też wƺyſtkie nácżyniá uſługi / któremi ſłużą w świątnicy / á obwinąwƺy oponą hijácyntową / przykryją je przykryćiem z ſkór borſukowych / y włożą ná drążki.
Do tego zmiotą popiół z ołtárzá / á ná nim rozpoſtrzą oponę ƺárłátową ;
Y włożą nań wƺyſtkie nácżyniá jego / któremi uſługują przy nim / to jeſt łopáty / widły / y miotły / y koćiełki / y wƺyſtkie nácżyniá ołtárzowe / y rozpoſtrzą ná nim przykryćie z ſkór borſukowych / y záłożą drążki jego.
A gdy to wykoná Aáron z ſynámi ſwymi / że przykryje świątnicę ze wƺyſtkiem nácżyniem świątnicy / á będźie śię miał ruƺyć obóz / tedy potem przyjdą ſynowie Káátowi / áby one rzecży nieśli ; ále śię nie będą dotykáli świątnicy / áby nie pomárli. Táć jeſt poſługá ſynów Káátowych / przy námioćie zgromádzenia.
Stáránie záśię Eleázárá / ſyná Aároná kápłáná / będźie o oliwie do świeceniá / o kádzeniu wonnem / o ofierze śniedney uſtáwicżney / y o olejku pomázowánia / doglądánie przybytku / y wƺyſtkiego / co w nim jeſt / y świątnicy z nácżyniámi jey.
Potem rzekł Pán do Mojżeƺá y Aároná / mówiąc :
Nie zátrácájćie pokolenia domów Káátowych z pośrzodku Lewitów.
Ale to im ucżynićie / áby żyli á nie pomárli / gdy przyſtępowáć będą do miejſcá nájświętƺego : Aáron y ſynowie jego przyjdą / y poſtánowią káżdego z nich nád prácą jego y nád brzemieniem jego.
Ale niech nie wchodzą pátrzyć / gdy będą uwijáne rzecży święte / áby nie pomárli.
Zátem rzekł Pán do Mojżeƺá / mówiąc :
Zbierz ſummę ſynów Gerſonowych według domów ojców ich / y według fámilii ich ;
Od tego / który ma trzydźieśći lat y wyżey / áż do tego / który ma pięćdźieśiąt lat / policżyƺ je / którzy ſpoſobni będą do tey prácy / áby mogli uſługowáć przy námioćie zgromádzenia.
A táć będźie powinność domów ſynów Gerſonowych ku poſłudze y ku noƺeniu.
Nośić będą opony przybytku / y námiot zgromádzenia z przykryćiem jego ; tákże przykryćie borſukowe / które z wierzchu ná nim jeſt / y záſłonę od drzwi namiotu zgromádzenia ;
Y opony do śieni / y záſłonę drzwi brámy u śieni / która jeſt u przybytku / y przy ołtárzu w około / y ƺnury jey / y wƺyſtkie nácżyniá uſługi ich / y wƺyſtko / cżego używáją około uſługi ich ; y to cżynić będą.
Według rozkázánia Aároná y ſynów jego będźie wƺelká uſługá ſynów Gerſonowych przy káżdym brzemieniu ich / y przy káżdej uſłudze ich ; á porucżyćie im pod ſtráż wƺyſtkie brzemioná ich.
Táć będźie powinność domów ſynów Gerſonowych w námioćie zgromádzenia / á będźie ich doglądał Itámár / ſyn Aároná kápłáná.
Syny tákże Merárego według fámilii ich / y według domów ojców ich policżyƺ :
Od tego / który ma trzydźieśći lat y wyżey / y áż do tego / który ma pięćdźieśiąt lat / policżyƺ je ; którzy będąc ſpoſobni do tey prácy mogliby uſługowáć przy námioćie zgromádzenia.
A tá będźie powinność prácy ich we wƺyſtkiej uſłudze ich w námioćie zgromádzenia : deſki przybytku / y drągi jego / y ſłupy jego / y podſtáwki jego nośić ;
Przytem ſłupy śieni w około / y podſtáwki ich z kołkámi ich / y ƺnury ich ze wƺyſtkiem nácżyniem ich / do wƺelkiej ſłużby ich ; á miánowićie policżyćie nácżyniá / które im porucżyćie pod ſtráż ich.
Táć powinność będźie fámilii ſynów Merárego / według wƺelkiej ſłużby ich / przy námioćie zgromádzenia pod dozorem Itámárá / ſyná Aároná kápłáná.
Oblicżyli tedy Mojzeƺ y Aáron / y kśiążętá zgromádzenia ſyny Káátowe według fámilii ich / y według domów ojców ich.
Od tych / którym było trzydźieśći lat y wyżey / y áż do tych / którym było pięćdźieśiąt lat / którzy ſpoſobni będąc ku tey prácy mogliby uſługowáć przy námioćie zgromádzenia.
A było ich policżonych według fámilii ich dwá tyśiące / śiedm ſet y pięćdźieśiąt.
Cić byli policżeni z fámilii Káátytów wƺyſcy ſłużący przy námioćie zgromádzenia / które zlicżył Mojzeƺ y Aáron według rozkázánia Páńſkiego przez Mojżeƺá.
Tákże policżeni ſą ſynowie Gerſonowi wedle fámilii ſwych / y według domów ojców ſwych /
Od tego / który miał trzydźieśći lat y wyżey / y áż do tego / który miał pięćdźieśiąt lat / którzy ſpoſobni będąc ku prácy mogli uſługowáć przy námioćie zgromádzenia.
A było ich policżonych według fámilii ich / y domów ojców ich dwá tyśiące / ƺeść ſet y trzydźieśći.
Cić byli policżeni z fámilii ſynów Gerſonowych / wƺyſcy ſłużący w námioćie zgromádzenia / które zlicżył Mojzeƺ y Aáron według ſłowá Páńſkiego.
Tákże policżeni z fámilii ſynów Merárego według fámilii ſwych y domów ojców ſwych /
Od tego / który miał trzydźieśći lat y wyżey / y áż do tego / który miał pięćdźieśiąt lat ; którzy ſpoſobni będąc ku prácy mogli uſługiwáć przy námioćie zgromádzenia ;
A było ich policżonych według fámilii ich trzy tyśiące y dwieśćie.
A táć byłá ſummá policżonych z fámilii ſynów Merárego / które zlicżył Mojzeƺ y Aáron według rozkázánia Páńſkiego przez Mojżeƺá.
Wƺyſtkich policżonych / które policżył Mojzeƺ y Aáron / y kśiążętá Izráelſkie z Lewitów według fámilii ich / y domów ojców ich /
Od tego / który miał trzydźieśći lat y wyżey / y áż do tego / który miał pięćdźieśiąt lat / káżdego przychodzącego do odpráwowánia powinnośći uſługi / y powinnośći noƺeniá brzemion w námioćie zgromádzenia.
A było ich policżonych ośm tyśięcy / y pięć ſet y ośmdźieśiąt.
Według rozkázánia Páńſkiego policżeni ſą przez Mojżeƺá / káżdy z oſobná według uſługi jego / y według brzemieniá jego ; á policżeni byli ći / które Pán rozkázał licżyć Mojżeƺowi.
