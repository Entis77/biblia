Potem rzekł Pán do Mojżeƺá / mówiąc :
Rozkáż ſynom Izráelſkim / á powiedz im : Gdy wnijdziećie do ziemi Chánánejſkiej / ( táć jeſt ziemiá / którá śię wám doſtánie zá dziedzictwo / ziemiá Chánánejſká z gránicámi ſwemi. )
Tedy będzie gránicá wáƺá ku południowi / od puƺcży Syn áż do gránic Edomſkich / którá gránicá południowá pójdzie od brzegu morzá ſłonego ná wſchód ſłońcá.
Y okrąży tá gránicá od południá do Mááleákrábim / y pójdzie áż ku puƺcży Syn / y pójdzie od południá do Kádeſ Bárne ; á ſtámtąd wynijdzie do wśi Addár / y pójdzie áż do Aſmon.
A zákrąży tá gránicá od Aſmon áż do rzeki Egipſkiej / á ſkońcży śię ná záchód.
Záchodnią záś gránicę będziećie mieli morze wielkie ; to wám będzie gránicą od záchodu.
To záś wáƺá będzie gránicá północná ; od morzá wielkiego wymierzyćie ſobie do góry Hor.
Potem od góry Hor wymierzyćie gránice / áż gdzie wchodzą do Hemát ; á będą śię końcżyć gránice áż do Sedádá.
Y pójdzie tá gránicá áż do Zefronu / á ſkońcży śię u wśi Enán ; tę będziećie mieć gránicę północną.
Gránicę też od wſchodu wymierzyćie od wśi Enán áż do Sefámá.
A pójdzie tá gránicá od Sefámá áż do Reblát / od wſchodu miáſtá Ain ; y udá śię tá gránicá y dojdzie do brzegu morzá Cyneret ná wſchód ſłońcá.
A przyjdzie tá gránicá áż ku Jordánu / á ſkońcży śię u morzá ſłonego. Táć będzie ziemiá wáƺá w gránicách ſwoich w około.
Tedy oznájmił Mojżeƺ ſynom Izráelſkim / mówiąc : Táć jeſt ziemiá / którą dziedzicżnie otrzymáćie loſem / jáko rozkázáł Pán / ábym ją dáł dziewięćiorgu pokoleniu / y połowie pokoleniá Mánáſeſowego.
Bo wzięło pokolenie ſynów Rubenowych według domów ojców ſwych / y pokolenie ſynów Gádowych według domów ojców ſwych / y połowá pokoleniá Mánáſeſowego wzięli dziedzictwo ſwoje.
Dwá pokoleniá / y pół pokoleniá / wzięły dziedzictwo ſwoje z tej ſtrony Jordánu przećiw Jerychu / ku ſtronie ná wſchód ſłońcá.
Y rzekł Pán do Mojżeƺá / mówiąc :
Teć ſą imioná mężów / którzy wám podzielą w dziedzictwo ziemię : Eleázár kápłán / y Jozue / ſyn Nunów.
Kśięćiá tákże jednego z káżdego pokoleniá weźmiećie dlá podzieleniá w dziedzictwo ziemi.
A teć ſą imioná tych mężów : z pokoleniá Judá Káleb / ſyn Jefunów ;
A z pokoleniá ſynów Symeonowych Sámuel / ſyn Ammiudów.
Z pokoleniá Benjámin Eliád / ſyn Cháſelenów.
A z pokoleniá ſynów Dánowych kśiążę Buki / ſyn Jogolów.
Z ſynów Józefowych z pokoleniá ſynów Mánáſeſowych kśiążę Hániel / ſyn Efodów.
A z pokoleniá ſynów Efráimowych kśiążę Chemuel / ſyn Seftánów.
Z pokoleniá záś Zábulonowego kśiążę Eliſáfán / ſyn Fárnátów.
A z pokoleniá ſynów Iſáſchárowych kśiążę Fáltijel / ſyn Ozánów.
Z pokoleniá ſynów Aſerowych kśiążę Ahiud / ſyn Sálomiego.
A z pokoleniá ſynów Neftálimowych kśiążę Fedáel / ſyn Ammiudów.
Cić ſą / którym rozkázáł Pán / áby dáli dziedzictwo ſynom Izráelſkim w ziemi Chánánejſkiej.
