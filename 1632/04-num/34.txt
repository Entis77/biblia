Potem rzekł Pán do Mojżeƺá / mówiąc :
Rozkáż ſynom Izráelſkim / á powiedz im : Gdy wnijdźiećie do źiemi Chánánejſkiej / ( táć jeſt źiemiá / która śię wám doſtánie zá dźiedźictwo / źiemiá Chánánejſká z gránicámi ſwemi. )
Tedy będźie gránicá wáƺá ku południowi / od puƺcży Syn áż do gránic Edomſkich / która gránicá południowá pójdźie od brzegu morzá ſłonego ná wſchód ſłońcá.
Y okrąży tá gránicá od południá do Mááleákrábim / y pójdźie áż ku puƺcży Syn / y pójdźie od południá do Kádeſ Bárne ; á ſtámtąd wynijdźie do wśi Addár / y pójdźie áż do Aſmon.
A zákrąży tá gránicá od Aſmon áż do rzeki Egipſkiej / á ſkońcży śię ná záchód.
Záchodnią záś gránicę będźiećie mieli morze wielkie ; to wám będźie gránicą od záchodu.
To záś wáƺá będźie gránicá północná ; od morzá wielkiego wymierzyćie ſobie do góry Hor.
Potem od góry Hor wymierzyćie gránice / áż gdźie wchodzą do Hemát ; á będą śię końcżyć gránice áż do Sedádá.
Y pójdźie tá gránicá áż do Zefronu / á ſkońcży śię u wśi Enán ; tę będźiećie mieć gránicę północną.
Gránicę też od wſchodu wymierzyćie od wśi Enán áż do Sefámá.
A pójdźie tá gránicá od Sefámá áż do Reblát / od wſchodu miáſtá Ain ; y udá śię tá gránicá y dojdźie do brzegu morzá Cyneret ná wſchód ſłońcá.
A przyjdźie tá gránicá áż ku Jordánu / á ſkońcży śię u morzá ſłonego. Táć będźie źiemiá wáƺá w gránicách ſwoich w około.
Tedy oznájmił Mojżeƺ ſynom Izráelſkim / mówiąc : Táć jeſt źiemiá / którą dźiedźicżnie otrzymáćie loſem / jáko rozkázáł Pán / ábym ją dáł dźiewięćiorgu pokoleniu / y połowie pokoleniá Mánáſeſowego.
Bo wźięło pokolenie ſynów Rubenowych według domów ojców ſwych / y pokolenie ſynów Gádowych według domów ojców ſwych / y połowá pokoleniá Mánáſeſowego wźięli dźiedźictwo ſwoje.
Dwá pokoleniá / y pół pokoleniá / wźięły dźiedźictwo ſwoje z tey ſtrony Jordánu przećiw Jerychu / ku ſtronie ná wſchód ſłońcá.
Y rzekł Pán do Mojżeƺá / mówiąc :
Teć ſą imioná mężów / którzy wám podźielą w dźiedźictwo źiemię : Eleázár kápłán / y Jozue / ſyn Nunów.
Kśięćiá tákże jednego z káżdego pokoleniá weźmiećie dla podźieleniá w dźiedźictwo źiemi.
A teć ſą imioná tych mężów : z pokoleniá Judá Káleb / ſyn Jefunów ;
A z pokoleniá ſynów Symeonowych Sámuel / ſyn Ammiudów.
Z pokoleniá Benjámin Eliád / ſyn Cháſelenów.
A z pokoleniá ſynów Dánowych kśiążę Buki / ſyn Jogolów.
Z ſynów Józefowych z pokoleniá ſynów Mánáſeſowych kśiążę Hániel / ſyn Efodów.
A z pokoleniá ſynów Efráimowych kśiążę Chemuel / ſyn Seftánów.
Z pokoleniá záś Zábulonowego kśiążę Eliſáfán / ſyn Fárnátów.
A z pokoleniá ſynów Iſáſchárowych kśiążę Fáltijel / ſyn Ozánów.
Z pokoleniá ſynów Aſerowych kśiążę Ahiud / ſyn Sálomiego.
A z pokoleniá ſynów Neftálimowych kśiążę Fedáel / ſyn Ammiudów.
Cić ſą / którym rozkázáł Pán / áby dáli dźiedźictwo ſynom Izráelſkim w źiemi Chánánejſkiej.
