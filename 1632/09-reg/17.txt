Tedy zebráli Filiſtynowie wojſká ſwe / áby wálcżyli / á zeƺli śię u Sochot / które jeſt w Judźie / y położyli śię obozem między Sochotem y między Aſekiem ná gránicách Domim.
A Saul y mężowie Izráelſcy zebráli śię / y położyli śię obozem w dolinie Elá / y uƺykowáli wojſko przećiw Filiſtynom.
A Filiſtynowie ſtáli ná górze z jednej ſtrony / ále Izráelcżycy ſtáli ná górze z drugiej ſtrony ; á doliná byłá między nimi.
Y wyƺedł mąż między nie z obozu Filiſtyńſkiego imieniem Goliját z Get / wzwyż ná ƺeśćiu łokći y ná piędźi.
A przyłbicá miedźiáná byłá ná głowie jego / á w kárácenę łuƺcżáſtą ubieráł śię / á wágá káráceny pięć tyśięcy ſyklów miedźi wáżyłá.
Nádto nákolánki miedźiáne miáł ná nogách ſwoich / y tárcż miedźiáną między rámionámi ſwemi.
A oƺcżepiſko oƺcżepu jego jáko náwój tkácki / á grot oƺcżepu jego miáł ƺeść ſet ſyklów żelázá / á nioſący tárcż jego ƺedł przed nim.
Y ſtánąwƺy wołáł do hufów Izráelſkich / y mówił im : Nácośćie wyćiągnęli z wojſkiem ku potykániu? izáżem já nie jeſt Filiſtyńcżyk / á wy ſłudzy Saulowi? Obieżćież między ſobą mężá / á niech mi śię ſtáwi.
Będźieli śię mógł potkáć ze mną / á zábije mię / będźiemy wáƺymi niewolnikámi ; lecż jeźli go já przemogę / y zábiję go / wy będźiećie náƺymi niewolnikámi / y ſłużyć nám będźiećie. Nádto rzekł Filiſtyńcżyk :
Jám dźiś urągáł hufom Izráelſkim ; dájćie mi mężá / á niech cżyni ze mną pojedynkiem.
A uſłyƺáwƺy Saul y wƺyſtek Izráel te ſłowá Filiſtyńcżyká / ulękli śię / y ſtrwożyli śię bárdzo.
( A Dawid był ſynem mężá Efrátejcżyká z Betlehem Judá / którego imię Iſáj / który miáł ośm ſynów / á ten był zá dni Saulowych ſtáry y podeƺły w lećiech.
Y poƺli trzej ſynowie Iſájego ſtárśi zá Saulem ná wojnę ; á imioná trzech ſynów jego / którzy poƺli ná wojnę / ſą te : Elijáb pierworodny / á wtóry po nim Abinádáb / á trzeći Sámmá ;
Lecż Dawid był nájmłodƺy ; á ták trzej nájſtárśi poƺli byli zá Saulem. )
Dawid tedy odchodźił y wrácáł śię od Saulá / áby páſł trzody ojcá ſwego w Betlehem.
Ale Filiſtyńcżyk wychádzáł wſtáwájąc ráno y wiecżór / y ſtáwáł przez cżterdźieśći dni.
Y rzekł Iſáj do Dawidá / ſyná ſwego : Weźmij teráz bráćiom ſwym to efá práżmá / y dźieśięćioro chlebá tego / á bież do obozu do bráći ſwych.
A tych dźieśięć młodych ſerów donieśieƺ rotmiſtrzowi ; á bráćią ſwą náwiedźiwƺy dowieƺ śię / jáko śię máją / y záſtáwę ich wydźwignieƺ.
A Saul / y oni / y wƺyſcy mężowie Izráelſcy leżeli w dolinie Elá / wálcżąc przećiwko Filiſtynom.
Wſtáwƺy tedy Dawid ráno ná świtániu / á porucżywƺy trzodę ſtróżowi / wźiął to ná śię / y ƺedł / jáko mu był rozkázáł Iſáj / y przyƺedł do obozu ; á wojſko wyƺło było do ƺyku / y okrzyk ucżyniło ku potykániu.
A już byli uƺykowáli Izráelcżycy y Filiſtynowie wojſko przećiwko wojſku.
Przetoż zoſtáwiwƺy Dawid to / co przynióſł / y złożywƺy to z śiebie pod rękę ſtróżá ſprzętu żołnierſkiego / bieżáł do wojſká / á przyƺedłƺy przywitáł śię z bráćią ſwoją w pokoju.
A gdy rozmáwiáł z nimi / oto mąż imieniem Goliját / Filiſtyńcżyk z Get / wyſtępowáł między nie z wojſká Filiſtyńſkiego / y mówił oneż ſłowá / co ſłyƺáł y Dawid.
A wƺyſcy mężowie Izráelſcy ujrzáwƺy onego mężá / ućiekáli od oblicżá jego / y báli śię bárdzo.
Y mówili mężowie Izráelſcy : A widźieliżeśćie tego mężá / który wyƺedł? Bo wyƺedł / áby urągáł Izráelowi ; ále ktoby go zábił / ubogáći go król bogáctwy wielkiemi / y córkę mu ſwoję dá / á dom ojcá jego ucżyni wolnym w Izráelu.
Tedy Dawid rzekł do mężów / którzy z nim ſtáli / mówiąc : Co dádzą mężowi / któryby zábił tego Filiſtyńcżyká / á odjął poháńbienie od Izráelá? Bo cóż to zá Filiſtyńcżyk nieobrzezány / że urągá wojſkom Bogá żyjącego?
Y powiedźiáł mu lud oneż ſłowá / mówiąc : To dádzą mężowi / który go zábije.
A gdy uſłyƺáł Elijáb / brát jego ſtárƺy / co mówił z onymi mężámi / zápálił śię gniewem Elijáb ná Dawidá / y rzekł : Po coś tu przyƺedł / á komuś porucżył onę trochę owiec ná puƺcży? známći já pychę twoję / y złość ſercá twego / żeś przyƺedł / ábyś śię przypátrywáł bitwie.
Tedy rzekł Dawid : Cóżem teráz ucżynił? Wƺákiem tu ná rozkázánie przyƺedł.
Y odwróćił śię od niego ku drugiemu / y pytáł śię jáko y przedtem ; á odpowiedźiáł mu lud ták jáko y pierwej.
Y uſłyƺáno ſłowá / które mówił Dawid / y opowiedźiáno je Saulowi ; którego Saul wźiął do śiebie.
Y mówił Dawid do Saulá : Niech nicżyje ſerce nie upádá dlá tego ; ſługá twój pójdźie / á będźie śię bił z tym Filiſtynem.
Ale Saul rzekł do Dawidá : Nie możeƺ ty iść przećiwko temu Filiſtynowi / ábyś śię z nim potykáł / boś jeſt dźiećiną / á on jeſt mężem wálecżnym od młodośći ſwojej.
Y odpowiedźiáł Dawid Saulowi : Páſáł ſługá twój trzodę ojcá ſwego / á gdy przychodźił lew / y niedźwiedź / á porywáł báráná z ſtádá /
Tedym go gonił / y biłem go / y wydźieráłem z páƺcżęki jego ; á gdy śię rzucáł ná mię / ułápiwƺy go zá gárdło jego / tłukłem go / y zábijáłem go.
Y lwá y niedźwiedźiá zábił ſługá twój ; tedyć też będźie y ten Filiſtyńcżyk nieobrzezány / jáko jeden z tych / gdyż urągáł wojſkom Bogá żyjącego.
Nádto rzekł Dawid : Pán / który mię wyrwáł z mocy lwá / y z mocy niedźwiedźiá / tenże mię wyrwie z rąk Filiſtyná tego. Tedy rzekł Saul do Dawidá : Idź / á Pán niech będźie z tobą.
Y ubráł Saul Dawidá w ƺáty ſwe / y włożył przyłbicę miedźiáną ná głowę jego / á oblókł go w páncerz.
Przypáſáł też Dawid miecż jego ná ƺáty ſwoje / y koƺtowáł / jeźliby mógł chodźić ( bo przedtem tego nie doświádcżáł ). Tedy rzekł Dawid do Saulá : Nie mogę w tem chodźić / bom temu nie przywykł. Y złożył to Dawid z śiebie.
Ale wźiął kij ſwój w rękę ſwoję / y obráł ſobie pięć głádkich kámieni z potoku / y włożył je do nácżyniá páſterſkiego / które miáł / to jeſt do torby / á procę ſwoję nióſł w rękách ſwoich / y przybliżył śię ku Filiſtynowi.
Szedł też Filiſtyńcżyk / poſtępując y przybliżájąc śię ku Dawidowi / y wyroſtek / który nióſł tárcż / przed nim.
A gdy ſpojrzáł Filiſtyńcżyk y obácżył Dawidá / lekce go ſobie powáżył / przeto / że był dźiećiną / á liſowátym y pięknym ná wejrzeniu.
Rzekł tedy Filiſtyńcżyk do Dawidá : Izálim já pieſ / iż ty idźieƺ ná mię z kijem? Y przeklináł Filiſtyńcżyk Dawidá przez bogi ſwoje.
Nádto rzekł Filiſtyńcżyk do Dawidá : Pójdź do mnie / á dám ćiáło twoje ptáſtwu powietrznemu y beſtyjom polnym.
Tedy rzekł Dawid do Filiſtyná : Ty idźieƺ do mnie z miecżem y z oƺcżepem / y z tárcżą / á já idę do ćiebie w imieniu Páná záſtępów / Bogá wojſk Izráelſkich / któremuś urągáł.
Dźiś ćię podá Pán w ręce moje / á zábiję ćię / y odejmę głowę twoję od ćiebie / á dám trupy wojſká Filiſtyńſkiego ptáſtwu powietrznemu / y beſtyjom źiemſkim ; á pozná wƺyſtká źiemiá / że jeſt Bóg w Izráelu ;
Y dozná wƺyſtko to zgromádzenie / że nie miecżem / áni oƺcżepem wybáwiá Pán / gdyż Páńſká jeſt wálká / á podá wáſ w ręce náƺe.
Y ſtáło śię / gdy powſtáł Filiſtyńcżyk / y ƺedł / á przybliżáł śię przećiwko Dawidowi / że poſpieƺył y Dawid / á bieżáł ná ſpotkánie przećiwko Filiſtynowi :
A śćiągnąwƺy Dawid rękę ſwą do torby / wyjął z niej kámień / y ćiſnął z procy / á ugodźił Filiſtyńcżyká w cżoło jego / ták iż utknął kámień w cżole jego / y pádł twárzą ſwą ná źiemię.
A ták przemógł Dawid Filiſtyńcżyká procą y kámieniem / á uderzywƺy Filiſtyńcżyká / zábił go / choć miecżá nie miáł Dawid w ręku.
A przybieżáwƺy Dawid / ſtánął nád Filiſtyńcżykiem / y wźiął miecż jego / y dobył go z pochwy jego / y zábił go / y ućiął nim głowę jego. A gdy ujrzeli Filiſtynowie / iż umárł mocárz ich / ućiekli.
Powſtáwƺy tedy mężowie Izráelſcy y Judzcy / okrzyk ucżynili y gonili Filiſtyny / áż kędy chodzą do doliny / y áż do brám Akkáronu / y pádáli ránni Filiſtynowie po drodze Sáráim áż do Get y áż do Akkáronu.
A wróćiwƺy śię ſynowie Izráelſcy z pogoni Filiſtynów / rozchwyćili obóz ich.
Potem wźiąwƺy Dawid głowę onego Filiſtyńcżyká / przynióſł ją do Jeruzálemu / á zbroję jego włożył do námiotu ſwego.
A gdy widźiáł Saul Dawidá / wychodzącego przećiw Filiſtynowi / mówił do Abnerá / hetmáná wojſká ſwego : Cżyim jeſt ſynem ten młodźieniec? Abnerze! Y odpowiedźiáł Abner : Jáko żywá duƺá twojá / królu / żeć niewiem.
Tedy rzekł król : Pytáj / cżyim jeſt ſynem ten młodźieniec.
A gdy śię wrácáł Dawid / zábiwƺy Filiſtyńcżyká / tedy go wźiął Abner / y przywiódł go przed Saulá / á Dawid miáł głowę Filiſtynowę w rękách ſwych.
Y rzekł do niego Saul : Cżyjeś ty ſyn / młodźieńcże? Y odpowiedźiáł Dawid : Jeſtem ſyn ſługi twego Iſájego Betlehemcżyká.
