Y byłá ſkrzyniá Páńſká w ziemi Filiſtyńſkiej przez śiedm mieśięcy.
Tedy przyzwáwƺy Filiſtynowie kápłánów y wieƺcżków / rzekli : Cóż ucżynimy z ſkrzynią Páńſką? powiedzćie nám / jáko ją odeſłáć mámy ná miejſce jej?
Którzy odpowiedzieli : Jeźli odeślećie ſkrzynię Bogá Izráelſkiego / nie odſyłájćież jej próżnej / ále przy niej koniecżnie oddájćie ofiárę zá przewinienie ; tedyć będziećie uzdrowieni / y dowiećie śię / cżemu nie odſtąpiłá ręká jego od wáſ.
Y rzekli : Jákáż będzie ofiárá zá przewinienie / którą jej oddáć mámy? Odpowiedzieli : Według licżby kśiążąt Filiſtyńſkich pięć złotych zádnic y pięć złotych myƺy ; ábowiem jednáká jeſt plágá ná wáſ wƺyſtkich / y ná kśiążętá wáƺe.
A pocżynićie / podobieńſtwá zádnic wáƺych / y podobieńſtwá myƺy wáƺych / które pſowáły ziemię / y oddáćie Bogu Izráelſkiemu chwáłę ; owá ſnáć ulży ręki ſwej nád wámi / y nád bogámi wáƺymi / y nád ziemią wáƺą.
A cżemuż obćiążáćie ſerce wáƺe / jáko obćiążáli Egipcżánie y Fáráo ſerce ſwoje? izáż nie dopiero / gdy dziwne rzecży nád nimi cżynił wypuśćili je y wyƺli?
Przetoż teráz ſpráwćie wóz nowy jeden / á weźmijćie dwie krowy od ćieląt / ná których nie poſtáło járzmo / y záprzężćie te krowy w wóz / á ćielętá ich od nich odwiedźćie do domu.
Weźmijćie też ſkrzynię Páńſką / y wſtáwćie ją ná wóz ; á ƺtuki złote / któreśćie ofiárowáli zá przewinienie / włóżćie w ſkrzynkę po bok jej / á puśććie ją / że pójdzie.
A pátrzájćie / jeźli drogą gránic ſwych pójdzie do Betſemeſ / tedyć on ná náſ dopuśćił to wielkie złe ; á jeźliż nie / tedy poznámy / że nie ręká jego dotknęłá śię náſ / ále to z tráfunku przyƺło ná náſ.
Y ucżynili ták oni mężowie / á wziąwƺy dwie krowy od ćieląt / záprzęgli je w wóz / á ćielętá ich zámknęli w domu.
Potem wſtáwili ſkrzynię Páńſką ná wóz / y ſkrzynkę / y myƺy złote / y podobieńſtwá zádnic ſwoich.
Y udáły śię one krowy drogą / proſto ku Betſemeſ / á gośćińcem jednym idąc ƺły / á rycżáły ; y nie zſtępowáły áni w práwo áni w lewo á kśiążętá Filiſtyńſkie ƺły zá nimi áż do gránic Betſemeſ.
A ná ten cżáſ Betſemcżycy żęli pƺenicę w dolinie / á podnióſłƺy ocżu ſwych ujrzeli ſkrzynię / y urádowáli śię ujrzáwƺy ją.
A gdy wóz przyƺedł ná pole Jozuego Betſemity / támże ſtánął. Tám też był kámień wielki ; tedy porąbáwƺy drwá od onego wozu / ofiárowáli one krowy ná cáłopálenie Pánu.
Ale Lewitowie zſtáwili ſkrzynię Páńſką / y ſkrzynkę / którá byłá z nią / w której były ƺtuki złote / y poſtáwili ná onym kámieniu wielkim ; á mężowie z Betſemeſ ſpráwowáli cáłopáleniá / y ofiárowáli ofiáry Pánu onego dniá.
Co widząc pięćioro kśiążąt Filiſtyńſkich / wróćili śię do Akkáronu onegoż dniá.
A teć były zádnice złote / które oddáli Filiſtynowie zá przewinienie Pánu : Od Azotu jednę / od Gázy jednę / od Aƺkálonu jednę / od Gát jednę / y od Akkáronu jednę.
Myƺy tákże złote według licżby wƺytſkich miáſt Filiſtyńſkich / od pięćiu kśięſtw / pocżąwƺy od miáſtá murowánego áż do wśi bez muru / y áż do kámieniá onego wielkiego / ná którym poſtáwili ſkrzynię Páńſką / który jeſt áż do dniá tego ná polu Jozuego Betſemity.
Ale pobił Pán niektóre z mężów Betſemitſkich / przeto iż záglądáli w ſkrzynię Páńſką / y pobił z ludu pięćdzieśiąt tyśięcy y śiedmdzieśiąt mężów ; y płákáł lud / przeto że Pán lud wielką poráżką poráził.
Y rzekli mężowie z Betſemeſ : Któż śię będzie mógł oſtáć przed oblicżem Páná / Bogá tego świętego? y do kogoż pójdzie od náſ?
A ták wypráwili poſły do obywáteli Káryjátyjárym / mówiąc : Przywróćili Filiſtynowie ſkrzynię Páńſką ; pójdźćie / przeprowádźćie ją do śiebie.
