Potem dom ſwój budował Sálomon przez trzynáśćie lat / y dokonał wƺyſtkiego domu ſwego.
Zbudował też dom láſu Libánowego ná ſto łokći wdłuż / á ná pięćdźieśiąt łokći wƺerz / á ná trzydźieśći łokći wzwyż / ná cżterech rzędách ſłupów cedrowych / á bálki cedrowe leżáły ná onych ſłupách.
A był nákryty cedrem z wierzchu ná onych bálkách / które były ná cżterdźieſtu y pięćiu ſłupách / których było w káżdym rzędźie piętnáśćie.
Okná też były we trzy rzędy / á okno przećiwko oknu trzemá rzędámi.
A wƺyſtkie drzwi y podwoje były ná cżtery gránie / y okná : á ſporządzone były okná przećiw oknom trzemá rzędámi.
Ucżynił też przyśionek ná ſłupách ná pięćdźieśiąt łokći wdłuż / á wƺerz ná trzydźieśći łokći. A był on przyśionek ná przodku / tákże y ſłupy y bálki ná przodku domu tego.
Nádto ucżynił przyśionek dla ſtolicy / gdźie ſądźił / przyśionek ſądowy / który nákryty był cedrem od tłá áż do ſtropu.
A w domu ſwym / w którym mieƺkał / ucżynił ſálę drugą zá przyśionkiem tákąż robotą ; zbudował też dom córce Fáráonowej / którą był pojął Sálomon / podobny temuż przyśionkowi.
To wƺyſtko było z koƺtownego kámieniá pod miárą wyćioſánego / y piłą rzezánego / wewnątrz y zewnątrz / od tłá áż do ſtropu / á z dworu áż do wielkiej śieni.
A fundáment był z kámieniá koƺtownego / y z kámieniá wielkiego / z kámieniá ná dźieśięć łokći / y z kámieniá ná ośm łokći.
A nád tym kámienie koƺtowne pod miárą wyćioſáne / z deſkámi cedrowemi.
Sień tákże wielká miáłá w około trzy rzędy kámieniá ćioſánego / á jednym rzędem drzewo cedrowe / ták jáko śień wnętrzná domu Páńſkiego y przyśionek domu tego.
Poſłał też król Sálomon / y wezwał Hirámá z Tyru.
A ten był ſynem niewiáſty wdowy z pokolenia Neftálim / á oćiec jego był obywátel Tyrſki / który robił miedźią / á był pełen mądrośći y roztropnośći / y umiejętnośći ná robienie wƺelkiej roboty z miedźi ; ten przyƺedƺy do królá Sálomoná / zrobił wƺelką robotę jego.
Náprzód ulał dwá ſłupy miedźiáne ; ośmnáśćie łokći było wzwyż ſłupá jednego / á w okrąg dwánáśćie łokći ; tákiż był y drugi ſłup.
Potem ucżynił dwie gáłki / które miáno poſtáwić ná wierzchu ſłupów / uláne z miedźi ; pięć łokći wzwyż było gáłki jedney / á pięć łokći wzwyż gáłki drugiej.
Siátki też robotą dźiáną y ƺnury nákƺtáłt łáńcuchów poſpráwiał do tych gáłek / które były ná wierzchu ſłupów / śiedm ná gáłkę jednę / á śiedm ná drugą gáłkę.
A ucżyniwƺy ſłupy ſpráwił dwá rzędy jábłek gránátowych w około ná śiátce jedney / áby okrywáły gáłki / które były ná wierzchu ; tákże też ucżynił y ná drugiej gáłce.
A ná onych gáłkách / które były ná wierzchu ſłupów w przyśionku / byłá robotá lilii / ná cżtery łokćie.
Y miáły one gáłki ná onych dwu ſłupách / ták z wierzchu jáko y przećiwko środkowi pod śiátką / jábłká gránátowe / których było dwieśćie / dwomá rzędámi w około / ná jedney y ná drugiej gáłce.
Y poſtáwił one ſłupy w przyśionku kośćielnym ; á poſtáwiwƺy ſłup práwy / názwał imię jego Jáchin ; poſtáwiwƺy záś ſłup lewy / názwał imię jego Boáz.
A ná wierzchu onych ſłupów były wyrobione lilije. A ták dokonáná jeſt robotá onych ſłupów.
Przytem ucżynił morze odlewáne ná dźieśięć łokći od jednego brzegu do drugiego brzegu / okrągłe w około ; á ná pięć łokći byłá wyſokość jego / á okrąg jego ná trzydźieśći łokći w około.
A pod brzegiem jego były pukle nákƺtáłt jábłek leśnych / wƺędy w około / w káżdym łokćiu po dźieśięć / które okrążyły morze w około ; dwá rzędy jábłek lánych z nim uláno.
To morze ſtáło ná dwunáſtu wołách ; trzy pátrzáły ná północy / á trzy pátrzáły ku záchodowi / á trzy pátrzáły ku południowi / á trzy pátrzáły ku wſchodowi ; á morze ſtáło ná nich z wierzchu / á wƺyſtkie zády ich były pod morzem.
A było miążƺe ná dłoń / á brzeg jego był jáko kráje u kubká / nákƺtáłt kwiátu lilijowego / á dwá tyśiące wiáder bráło w śię.
Ucżynił też dźieśięć podſtáwków miedźiánych / ná cżtery łokćie wdłuż podſtáwek jeden / á ná cżtery łokćie wƺerz / á ná trzy łokćie wzwyż.
A táká byłá robotá káżdego podſtáwká : liſtwowánia miáły w około / które liſtwowánia były miedzy kráńcámi.
A ná onem liſtwowániu / które było miedzy kráńcámi / lwy / woły / y Cherubinowie były ; á ná kráńcách był podſtáwek z wierzchu / á pod onemi lwámi y wołmi było przydáne obwiedźienie robotą ćiągnioną.
A cżtery kołá miedźiáne były pod káżdym podſtáwkiem / y deſki miedźiáne ; á ná cżterech rogách jego były podpory jáko rámioná / á pod wánną były te rámioná uláne przy káżdej ſtronie obwiedźieniá.
Głębokość wánny od wierzchu do dná nád ſłupcem byłá ná łokieć / tákże wierzch jey był okrągły / jáko y ſłupiec / który był ná półtorá łokćiá : á ná wierzchu jey były rzezánia / y liſtwowánia cżworográniſte / nie okrągłe.
A ták było po cżtery kołá pod onem liſtwowániem / á ośi kół wychodźiły z podſtáwká / á káżde koło było wzwyż ná półtorá łokćiá.
A robotá tych kół byłá jáko robotá kół wozowych ; ośi ich / y ƺpice ich / y dzwoná ich / y piáſty ich / wƺyſtko było odlewáne.
Były też cżtery rámioná ná cżterech rogách káżdego podſtáwká / z którego wychodźiły one rámioná.
A ná wierzchu podſtáwká był ſłupek wzwyż ná pół łokćiá zewƺąd okrągły / y ná wierzchu tegoż podſtáwká były kráńce jego y liſtwowánia / które wychodźiły z niego.
Y wyrzezał ná deƺcżkách po kráńcách jego / y po liſtwowániách jego Cherubiny / lwy / y pálmy / jedno podle drugiego / po káżdym przydániu w około.
Ná tenże kƺtáłt ucżynił dźieśięć podſtáwków odlewánych ; jednákiem odlewániem / jednákiej miáry / y jednákiego rzezánia wƺyſtkie były.
Przytem ucżynił dźieśięć wánien miedźiánych ; cżterdźieśći wiáder bráłá w śię jedná wánná / á káżda wánná byłá ná cżtery łokćie ; jedná wánná ſtáłá ná jednym podſtáwku / á ták ſtáły ná dźieśięćiu podſtáwkách.
Y poſtáwił pięć podſtáwków po práwej ſtronie domu / á pięć po lewej ſtronie domu ; poſtáwił też morze po práwej ſtronie domu ná wſchód ſłońcá ku południu.
Nácżynił tedy Hirám wánien y łopát y miednic. A ták dokonał Hirám prácy wƺyſtkiej roboty / którą cżynił królowi Sálomonowi do domu Páńſkiego.
To jeſt / dwá ſłupy / y dwie gáłki okrągłe / które były ná wierzchu dwu ſłupów / y dwie śiátki / áby okrywáły te dwie gáłki okrągłe / które były ná wierzchu ſłupów.
Y jábłek gránátowych cżtery ſtá ná onych dwu śiátkách ; dwá rzędy jábłek gránátowych były ná káżdej śiátce / áby okrywáły te dwie gáłki okrągłe / które były ná wierzchu ſłupów.
Tákże dźieśięć podſtáwków / y dźieśięć wánien ná podſtáwkách.
Y morze jedno / á wołów dwánáśćie pod morzem.
Y pánwie / y łopáty / y miednice / y wƺyſtko nacżynie / które ucżynił Hirám królowi Sálomonowi do domu Páńſkiego / było z miedźi polerowáney.
To odlewał król ná równinie u Jordánu w iłowátey źiemi / miedzy Sochotem y miedzy Sártánem.
Ale Sálomon zániechał wáżyć tego wƺyſtkiego nácżyniá dla mnóſtwá bárzo wielkiego ; nie upátrowano wági miedźi.
Ucżynił też Sálomon wƺyſtko inne nacżynie do domu Páńſkiego : ołtárz złoty / y ſtół złoty / ná którym leżáły chleby pokłádne ;
Y pięć lichtárzy po práwej ſtronie / á pięć po lewej ſtronie przed świątnicą z ƺcżerego złotá / y kwiáty / y lámpy / y nożycżki ze złotá ;
Y kubki / y hárfy / y miednice / y miſy / y kádźielnice z ƺcżerego złotá / y záwiáſy złote do drzwi domu wnętrznego / to jeſt świątnicy świętych / tákże do drzwi domu kośćiołá záwiáſy złote.
A ták dokonáná jeſt wƺyſtká robotá / którą ſpráwił król Sálomon do domu Páńſkiego. Y wnióſł tám Sálomon rzecży / które był poświęćił Dawid / oćiec jego / ſrebro y złoto / y nácżyniá / y włożył do ſkárbu domu Páńſkiego.
