A potym náznácżył PAn y drugich śiedmdźieśiąt : y rozeſłał je po dwu przed oblicżem ſwojim do káżdego miáſtá y miejſcá / do którego ſam przyść miał.
Y mówił im : Żniwoć wprawdźie wielkie : ále robotników máło : Prośćież tedy PAná żniwá / áby wypchnął robotniki ná żniwo ſwoje.
Idźćież : Oto Ja was poſyłam jáko báránki w pośrzód wilków.
Nie nośćież mieƺká / áni tájſtry / áni obuwiá : y nikogo w drodze nie pozdrawiajćie.
A do któregokolwiek domu wnidźiećie / naprzód mówćie : Pokój temu domowi.
A jeſliby tám był <i>który</i> ſyn pokoju / odpocżnie nád nim pokój wáƺ : á jeſliż nie / wróći śię do was.
A w tymże domu zoſtańćie jedząc y pijąc to co máją. Abowiem godźien jeſt robotnik zapłáty ſwojey. Nie przechodźćie śię z domu do domu.
A do któregobyśćiekolwiek miáſtá weƺli / á przyjęliby was / jedzćie co przed was położą.
Y uzdrawiajćie niemocne / którzyby w nim byli / á mówćie im : Przybliżyło śię do was króleſtwo Boże.
A do któregobyśćiekolwiek miáſtá weƺli / á nieprzyjętoby was / wyƺedƺy ná ulice je° / mówćie :
Y proch który przylnął do nas z miáſtá wáƺego / otrząſámy ná was : Wƺákże to wiedzćie / że śię do was przybliżyło króleſtwo Boże.
A mówię wam : Iż Sodomie w on dźień lżey będźie niż onemu miáſtu.
Biádá tobie Chorázynie / biádá tobie Betſájdo ; bo gdyby śię były w Tyrze y w Sydonie te cudá ſtáły / które śię ſtáły w was / dawnoby były w worze y w popiele śiedząc pokutowáły.
Dla tego Tyrowi y Sydonowi lżey będźie ná ſądźie niżeli wam.
A ty Kápernáum któreś áż do niebá wywyżƺone / áż do piekłá ztrącone będźieƺ.
Kto was ſłucha / mnie ſłucha : á kto wámi gárdźi / mną gárdźi : á kto mną gárdźi / gárdźi onym / który mię poſłał.
A ták wróćili śię oni śiedmdźieśiąt z weſelem / mówiąc : PAnie / y dyablić śię nam poddawáją w Imieniu twojim.
Tedy im rzekł : Widźiałem ƺátáná jáko błyſkáwicę z niebá ſpadájącego.
Oto wam dawam moc / ábyśćie deptáli po wężách y po niedźwiadkách / y po wƺyſtkiey mocy nieprzyjaćielſkiey / á nic was nie uƺkodźi.
Wƺákże nie rádujćie śię z tego / iż śię wam duchowie poddawáją : ále rácżey rádujćie śię / że imioná wáƺe nápiſáne ſą w niebieśiech.
Oneyże godźiny rozrádował śię JEzus w duchu / y rzekł : Wyſławiam ćię Ojcże / PAnie niebá y źiemie / żeś te rzecży zákrył przed mądrymi y roſtropnymi / á objáwiłeś je niemowiątkom. Záprawdę Ojcże / że śię ták upodobáło tobie.
Wƺyſtkie rzecży dáne mi ſą od Ojcá mego : á nikt nie zna kto jeſt Syn / tylko Oćiec : y kto jeſt Oćiec / tylko Syn : á komuby chćiał Syn objáwić.
Tedy obróćiwƺy śię do ucżniów / rzekł <i>im</i> z oſobná : Błogoſłáwione ocży / które widzą co <i>wy</i> widźićie.
Bo powiádam wam / iż wiele Proroków y Królów żądáli widźieć co wy widźićie / ále nie widźieli : y ſłyƺeć co <i>wy</i> ſłyƺyćie / ále nie ſłyƺeli.
A oto niektóry Zakonnik powſtał kuƺąc go y mówiąc : Náucżyćielu / co cżyniąc odźiedźicżę żywot wiecżny?
A on rzekł do niego : W Zakonie co nápiſano? Jáko cżytaƺ?
A on odpowiádájąc rzekł : Będźieƺ miłował PAná Bogá twego / ze wƺyſtkiego ſercá twego / y ze wƺyſtkiey duƺe twojey / y ze wƺyſtkiey śiły twojey / y ze wƺyſtkiey myśli twojey : á bliźniego twego / jáko ſámego śiebie.
Y rzekł mu : Dobrześ odpowiedźiał : to cżyń / á będźieƺ żył.
A on chcąc ſámego śiebie uſpráwiedliwić / rzekł do JEzuſá : Y któż jeſt mój bliźni?
Ale JEzus odpowiádájąc rzekł : Cżłowiek niektóry zſtępował z Jeruzalem do Jerychá / y wpadł miedzy zbójce : którzy złupiwƺy go / y rány mu zádawƺy odeƺli / ná póły umárłego zoſtáwiwƺy.
Y przydáło śię / że Kápłan niektóry ƺedł tąż drogą : á ujrzawƺy go / pominął.
Tákże y Lewitá doſtawƺy śię ná ono miejſce <i>á</i> przyƺedƺy y ujrzawƺy <i>go,</i> pominął.
Ale Sámárytan niektóry jádąc / przyjáchał do niego : á ujrzawƺy / użalił śię go.
A przyſtąpiwƺy / záwiązał rány jego / á nálawƺy oliwy y winá / y włożywƺy go ná bydlę ſwoje / wiódł go do goſpody / y miał ſtáránie o nim.
A názájutrz odjeżdżájąc / wyjął dwá groƺá / y dał goſpodarzowi / mówiąc mu ; Miey o nim ſtáránie ; á cokolwiek nád to wynáłożyƺ / ja gdy śię wrócę / oddamći.
Któryż tedy z tych trzech zda śię tobie bliźnim być onemu / co był wpadł miedzy zbójce?
A on rzekł ; Ten który ucżynił miłośierdźie nád nim. Rzekł mu tedy JEzus ; Idźże / y ty ucżyń tákże.
Y ſtáło śię gdy oni ƺli / że on wƺedł do niektórego miáſtecżká : á niewiáſtá niektóra imieniem Martá przyjęłá go do domu ſwego.
A tá miáłá śioſtrę którą zwano Máryą / która też uśiadƺy u nóg JEzuſowych / ſłucháłá ſłów jego.
Ale Martá roztárgniona byłá około rozmájitey poſługi : która przyſtąpiwƺy rzekłá ; PAnie / y niedbaƺ że śioſtrá mojá mnie ſámę zoſtáwiłá / ábym poſługowáłá? Rzecżże jey áby mi pomogłá.
A odpowiádájąc JEzus / rzekł jey ; Marto / Marto! Troƺcżeƺ śię y kłopoceƺ śię około wielu rzecży :
Aleć jednego potrzebá. Lecż Maryá dobrą cżąſtkę obráłá / która od niey odjęta nie będźie.
