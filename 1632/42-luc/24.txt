A pierwƺego dniá po ſábáćie bárdzo ráno przyƺły do grobu / nioſąc rzecży wonne / które były nágotowáły y niektóre inne z niemi ;
Y ználázły kámień odwálony od grobu.
A wƺedłƺy w grób / nie ználázły ćiáłá Páná JEzuſowego.
Y ſtáło śię / gdy śię dlátego zátrwożyły / że oto dwáj mężowie ſtánęli przy nich w ƺátách świetnych.
A gdy śię one báły y ſchyliły twárz ſwoję ku źiemi / rzekli do nich : Cóż ƺukáćie żyjącego między umárłymi?
Niemáƺći go tu / ále wſtáł : wſpomnijćie / jáko wám powiádáł / gdy jeƺcże był w Gálilei /
Mówiąc : Iż Syn cżłowiecży muśi być wydány w ręce ludźi grzeƺnych / y być ukrzyżowány á trzećiego dniá zmártwychwſtáć.
Y wſpomniáły ná ſłowá jego.
A wróćiwƺy śię od grobu / oznájmiły to wƺyſtko onym jedenáſtu y innym wƺyſtkim.
A byłá Máryjá Mágdálená y Joánná / y Máryjá / mátká Jákóbowá / y inne z niemi / które to powiádáły Apoſtołom.
Ale śię im zdáły jáko plotki ſłowá ich / y nie wierzyli im.
Tedy Piotr wſtáwƺy / bieżáł do grobu / á náchyliwƺy śię / ujrzáł ſáme tylko prześćierádłá leżące / y odƺedł / dźiwując śię ſám u śiebie temu / co śię ſtáło.
A oto dwáj z nich tegoż dniá ƺli do miáſtecżká / które było ná ƺeśćdźieśiąt ſtáján od Jeruzálemu / które zwáno Emáuſ.
A ći rozmáwiáli z ſobą o tem wƺyſtkiem / co śię było ſtáło.
Y ſtáło śię / gdy oni rozmáwiáli y weſpół śię pytáli / że y JEzuſ przybliżywƺy śię / ƺedł z nimi.
Ale ocży ich były zátrzymáne / áby go nie poználi.
Y rzekł do nich : Cóż to zá rozmowy / które máćie między ſobą idąc / á jeſteśćie ſmutni?
A odpowiádájąc mu jeden / któremu było imię Kleofáſ / rzekł mu : Tyś ſám przychodniem w Jeruzálemie / á nie wieƺ / co śię w nim w tych dniách ſtáło?
Y rzekł im : Cóż? A oni mu rzekli : O JEzuśie Názáreńſkim / który był mąż prorok / mocny w ucżynku y w mowie przed Bogiem y wƺyſtkim ludem ;
A jáko go wydáli przedniejśi kápłáni y przełożeni náśi / áby był ſkázány ná śmierć ; y ukrzyżowáli go.
A myśmy śię ſpodźiewáli / iż on miáł odkupić Izráelá ; ále teráz temu wƺyſtkiemu dźiś jeſt trzeći dźień / jáko śię to ſtáło.
Lecż y niewiáſty niektóre z náƺych przeſtráƺyły náſ / które rániucżko były u grobu ;
A nie ználázłƺy ćiáłá jego / przyƺły powiádájąc / iż widzenie Anielſkie widźiáły / którzy powiádáją iż on żyje.
Y chodźili niektórzy z náƺych do grobu / y ták ználeźli / jáko y niewiáſty powiádáły ; ále ſámego nie widźieli.
Tedy on rzekł do nich : O głupi / á leniwego ſercá ku wierzeniu temu wƺyſtkiemu / co powiedźieli prorocy!
Azáż nie muśiáł CHryſtuſ tego ćierpieć y wnijść do chwáły ſwojej?
A pocżąwƺy od Mojżeƺá y od wƺyſtkich proroków / wykłádáł im wƺyſtkie one Piſmá / które o nim nápiſáne były.
Y przybliżył śię ku miáſtecżku / do którego ƺli / á on pokázywáł / jákoby miáł dálej iść.
Ale go oni przymuśili / mówiąc : Zoſtáń z námi / boć śię má ku wiecżorowi / y już śię dźień náchylił. Y wƺedł / áby zoſtáł z nimi.
Y ſtáło śię / gdy on śiedźiáł z nimi zá ſtołem / wźiąwƺy chleb / błogoſłáwił / á łámiąc podáwáł im.
Y otworzyły śię ocży ich / y poználi go ; ále on zniknął z ocżu ich.
Y mówili między ſobą : Izáli ſerce náƺe nie páłáło w náſ / gdy z námi w drodze mówił / y gdy nám Piſmá otwieráł?
A wſtáwƺy onejże godźiny / wróćili śię do Jeruzálemu / y ználeźli zgromádzonych onych jedenáśćie / y tych / którzy z nimi byli /
Powiádájących : Iż wſtáł Pán práwdźiwie / y ukázáł śię Szymonowi.
A oni też powiedźieli / co śię ſtáło w drodze / y jáko go poználi w łámániu chlebá.
A gdy oni to mówili / ſtánął ſám JEzuſ w pośrodku nich / y rzekł im : Pokój wám!
A oni przelęknąwƺy śię y przeſtráƺeni będąc / mniemáli / iż duchá widźieli.
Y rzekł im : Cżemuśćie śię zátrwożyli / y cżemu myśli wſtępują do ſerc wáƺych?
Oglądájćie ręce moje y nogi moje / żemći já jeſt on ; dotykájćie śię mnie / á obácżćie ; bo duch nie má ćiáłá áni kośći / jáko widźićie / że já mám.
A to rzekłƺy / pokázáł im ręce y nogi.
Lecż gdy oni jeƺcże nie wierzyli od rádośći / ále śię dźiwowáli / rzekł im : Máćie tu co jeść?
A oni mu podáli ƺtukę ryby piecżonej y pláſtr miodu.
A on wźiąwƺy / jádł przed nimi.
Y rzekł do nich : Teć ſą ſłowá / którem mówił do wáſ / będąc jeƺcże z wámi / iż śię muśi wypełnić wƺyſtko / co nápiſáno w zákonie Mojżeƺowym y w prorokách y w pſálmách o mnie.
Tedy im otworzył zmyſł / żeby rozumieli Piſmá.
Y rzekł im : Tákći nápiſáno / y ták muśiáł CHryſtuſ ćierpieć / y trzećiego dniá zmártwychwſtáć ;
Y áby byłá kázáná w imieniu jego pokutá y odpuƺcżenie grzechów między wƺyſtkimi národy / pocżąwƺy od Jeruzálemu.
A wy jeſteśćie świádkámi tego.
A oto já poślę ná wáſ obietnicę Ojcá mego / á wy zoſtáńćie w mieśćie Jeruzálemie / dokąd nie będźiećie przyoblecżeni mocą z wyſokośći.
Y wywiódł je precż áż do Betánii / á podnióſłƺy ręce ſwoje błogoſłáwił im.
Y ſtáło śię / gdy im błogoſłáwił / rozſtáł śię z nimi / y był nieśiony w górę do niebá.
A oni pokłoniwƺy mu śię / wróćili śię do Jeruzálemu z rádośćią wielką.
Y byli záwƺe w kośćiele / chwáląc y błogoſłáwiąc Bogá. Amen.
