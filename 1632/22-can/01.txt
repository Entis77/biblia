Pieśń nájprzedniejƺá z pieśni Sálomonowych.
Niech mię pocáłuje pocáłowániem uſt ſwoich ; ábowiem lepƺe ſą miłośći twoje niż wino.
Dlá wonnośći wyborne ſą máśći twoje ; imię twoje jeſt jáko olejek rozlány ; przetoż ćię pánienki umiłowáły.
Poćiągnijże mię / á pobieżymy zá tobą. Wprowádził mię król do pokojów ſwoich : przetoż śię w tobie rádowáć y weſelić będziemy / wſpomináć będziemy miłośći twoje rácżej niż wino ; bo uprzejmi miłują ćię.
Cżárnámći / álem wdzięcżná / o córki Jeruzálemſkie! Jeſtem jáko námioty Kedárſkie / jáko opony Sálomonowe.
Nie pátrzájćie ná mię / żem jeſt śniádá ; bo mię opáliło ſłońce. Synowie mátki mojej rozpáliwƺy śię przećiwko mnie / poſtánowili mię / ábym ſtrzegłá winnic ; á winnicy mojej / którąm miáłá / nie ſtrzegłám.
Oznájmijże mi ty / którego miłuje duƺá mojá / gdzie páśieƺ? gdzie trzodzie dájeƺ odpocżywáć w południe? ábowiem przecżżebym miáłá być jáko obłąkáná przy trzodách towárzyƺów twoich?
Jeźli nie wieƺ / o nájpiękniejƺá między niewiáſtámi! wynijdźże śládem trzody / á páś koźlątká twoje przy budách páſterzy.
Przyrównywám ćię / o przyjáćiółko mojá! jeździe w wozách Fáráonowych.
Jágody licá twego klejnotámi ſą ozdobione / á ƺyjá twojá łáńcuchámi.
Nácżynimyć klejnotów złotych z nákrápiániem ſrebrnem.
Dotąd / pokąd król jeſt u ſtołu / ƺpikánárd mój wydáje wonność ſwoję.
Jáko ſnopek myrry jeſt mi miły mój ná pierśiách moich odpocżywájący.
Miły mój jeſt mi jáko grono cyprowe ná winnicách / w Engáddy.
O jákoś ty piękná / przyjáćiółko mojá / o jákoś ty piękná! ocży twoje jáko ocży gołębicy.
O jákoś ty jeſt piękny / miły mój! y jáko wdzięcżny! náwet y to łoże náƺe zieleni śię.
Bálki domów náƺych ſą cedrowe / á ſtropy náƺe jodłowe.
