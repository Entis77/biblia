Onegoż dniá cżytáno w kśięgách Mojżeƺowych / ták / iż lud ſłyƺáł. Y ználeźiono w nich nápiſáne / że nie miáł wchodźić Ammonitcżyk y Moábcżyk do zgromádzeniá Bożego / áż ná wieki ;
Przeto / iż nie záƺli ſynom Izráelſkim z chlebem y z wodą ; owƺem nájęli przećiwko nim Báláámá / áby ich przeklináł ; ále obróćił Bóg náƺ ono przeklęſtwo w błogoſłáwieńſtwo.
A gdy uſłyƺeli zákon / odłącżyli wƺyſtek lud poſpolity od Izráelá.
Ale śię przedtem Elijáſyb kápłán / przełożony nád ſkárbnicą domu Bogá náƺego / ſpowinowáćił z Tobijáƺem ;
Y zbudowáł mu gmách wielki / kędy przedtem odkłádáno dáry / kádźidło / y nácżyniá / y dźieśięćiny zbożá / moƺcżu / y oliwy świeżej / opátrzenie Lewitom / y śpiewákom / y odźwiernym / tákże ofiáry podnoƺone kápłáńſkie.
Ale przy tem wƺyſtkiem nie byłem w Jeruzálemie ; ábowiem roku trzydźieſtego y wtórego Artákſerkſeſá / królá Bábilońſkiego / przyƺedłem do królá / á po wyjśćiu kilku lát uprośiłem śię u królá.
A gdym przyƺedł do Jeruzálemu / wyrozumiáłem to złe / które ucżynił Elijáſyb kwoli Tobijáƺowi / iż mu zbudowáł gmách w śieniách domu Bożego.
Co mi śię bárdzo nie podobáło ; przetoż wyrzućiłem wƺyſtkie nácżyniá domu Tobijáƺowego precż z onegoż gmáchu ;
Y rozkázáłem ocżyśćić one gmáchy / y wnioſłem tám záś nácżniá domu Bożego / dáry y kádźidło.
Nádtom śię dowiedźiáł / że dźiáły Lewitom nie były oddáwáne / á iż śię Lewitowie y śpiewácy / którzy pilnowáli prácy / rozbiegli / káżdy do roli ſwojej.
Przetoż zgromiłem przełożonych / mówiąc : Przecżże opuƺcżámy dom Boży? A ták zebráwƺy ich / poſtáwiłem ich ná miejſcách ich.
A wƺyſtek Judá przynośili dźieśięćiny zbożá / y moƺcżu / y świeżej oliwy do ſkárbu.
Y poſtánowiłem podſkárbich nád ſkárbmi : Selemijáƺá kápłáná / y Sádoká náucżonego w Piśmie / y Fádájáƺá z Lewitów / á przy nich Hánáná / ſyná Záchurowego / ſyná Mátánijáƺowego / bo ich zá wiernych miáno ; á ich powinność byłá / dźiáły rozdáwáć bráćiom ſwym.
Wſpomnij ná mię o Boże mój! dlá tego / á nie wymázuj dobrocżynnośći moich / którem cżynił przy domu Bogá mego / y przy obrzędách jego.
W oneż dni widźiáłem w Judźie tłocżących práſy w ſábát / y noƺących ſnopy / które kłádli ná oſły / tákże y winne groná / y figi / y wƺelki ćiężár / á przynoƺących do Jeruzálemu w dźień ſábátu / y zgromiłem ich onegoż dniá / którego ſprzedáwáli żywność.
Tákże Tyryjcżycy / którzy mieƺkáli w nim / przynośili ryby / y rozmáite towáry / á ſprzedáwáli w ſábát ſynom Judy / y w Jeruzálemie.
Przetożem zgromił przełożonych w Judźie / mówiąc do nich : Cóż to jeſt zá niepráwość / której śię dopuƺcżáćie / gwáłcąc dźień ſábátu?
Izáli nie toż cżynili ojcowie wáśi / przez co Bóg náƺ przywiódł ná náſ to wƺyſtko złe / y ná to miáſto? A wy przycżyniáćie gniewu ná Izráelá / gwáłcąc ſábát.
A gdy okrył ćień brámy Jeruzálemſkie przed ſábátem / rozkázáłem zámknąć wrotá / y nie kázáłem ich otwieráć / áż po ſábáćie ; á niektórych z ſług moich poſtáwiłem w brámách / żeby nie wnoƺono żádnych brzemion w dźień ſábátu.
Przetoż zoſtáli przez noc kupcy / y ſprzedáwájący towáry rozmáite przed miáſtem Jeruzálemſkiem / ráz y drugi.
Przećiwko którym oświádcżyłem śię / y rzekłem do nich : Przecż wy zoſtáwáćie przez noc zá murem? Ucżynićieli to więcej / śćiągnę rękę ná wáſ. A ták od onego cżáſu nie przychodźili w ſábát.
Y rozkázáłem Lewitom / áby śię ocżyśćili / á przyƺedłƺy ſtrzegli brám / y święćili dźień ſábátu. Y dlátego wſpomnij ná mię / o Boże mój! á bądź mi miłośćiw według obfitośći miłośierdźiá twego.
W tychże dniách ujrzáłem też Żydów / którzy ſobie pojęli żony Azotyckie / Ammonickie / Moábſkie.
A ſynowie ich ná poły mówili po ázotycku / nie umiejąc mówić po żydowſku / ále według języká ſwego národu.
Przetożem ich zgromił / y przeklináłem ich / y biłem niektórych z nich / á rwáłem ich zá włoſy / y poprzyśiągłem ich przez Bogá / áby nie dáwáli córek ſwoich ſynom ich / áni bráli córek ich ſynom ſwym y ſobie.
Izáliż nie przez to zgrzeƺył Sálomon / król Izráelſki? choć między wielomá národámi nie było królá jemu podobnego / który był miły Bogu ſwemu / ták / że go Bóg poſtánowił królem / nád wƺyſtkim Izráelem / przećież y tego przywiodły niewiáſty cudzoźiemſkie do grzechu.
A wám izáli pozwolimy / żebyśćie śię dopuƺcżáli tej wielkiej złośći / á wyſtępowáli przećiwko Bogu náƺemu pojmując żony cudzoźiemſkie?
Lecż jeden z ſynów Jojády / ſyná Elijáſybá / kápłáná nájwyżƺego / był źięćiem Sánbállátá Horońcżyká / y wygnáłem go od śiebie.
Wſpomnijże ná to / o Boże mój! przećiw tym / którzy plugáwią kápłáńſtwo / y umowę kápłáńſką y Lewitſką.
Przetożem ich ocżyśćił od wƺelkiego cudzoźiemcá / y poſtánowiłem porządki kápłánom y Lewitom / káżdemu w prácy jego /
Y ku noƺeniu drew do ofiár / cżáſów poſtánowionych / tákże y pierwoćin. Wſpomnijże ná mię / Boże mój! ku dobremu.
