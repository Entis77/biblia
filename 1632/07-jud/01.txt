Y ſtáło śię po śmierći Jozuego / iż pytáli ſynowie Izráelſcy Páná / mówiąc : Któż z nas wprzód pójdźie przećiw Chánánejcżykowi / áby wálcżył z nim?
Y rzekł Pán : Judá pójdźie ; otom podał źiemię w rękę jego.
Y rzekł Judá do Symeoná / brátá ſwego : Pójdź ze mną do loſu mego / á będźiemy wálcżyli przećiw Chánánejcżykowi ; wƺák ja też pójdę z tobą do loſu twego. Y ƺedł z nim Symeon.
Tedy poƺedł Judá / y podał Pán Chánánejcżyká / y Ferezejcżyká w ręce ich / á poráźili z nich w Bezeku dźieśięć tyśięcy mężów.
Bo náleſli Adonibezeká w Bezeku / y wálcżyli przećiwko niemu / á poráźili Chánánejcżyká y Ferezejcżyká.
Y ućiekał Adonibezek / którego oni gonili ; á pojmáwƺy go / poućináli pálce wielkie u rąk jego / y u nóg jego.
Tedy rzekł Adonibezek : Siedmdźieśiąt królów z pálcámi wielkiemi obćiętemi u rąk ſwych y u nóg ſwych / zbieráli odrobiny pod ſtołem moim ; jákom cżynił / ták mi oddał Bóg. Y przywiedli go do Jeruzálemu / y támże umárł.
Bo wálcżyli przed tym ſynowie Judowi przećiwko Jeruzálemowi y wźięli je / y wyśiekli je oſtrzem miecżá / y miáſto ſpálili ogniem.
Potem ćiągnęli ſynowie Judá / áby wálcżyli przećiw Chánánejcżykowi mieƺkájącemu ná górách / y ná południe / y w polách.
Ciągnął tedy Judá przećiwko Chánánejcżykowi / który mieƺkał w Hebronie / ( á imię Hebronu było przed tym Káryjátárbe ) y poráźił Seſái y Ahymáná / y Tálmájá.
Z támtąd záśię ćiągnęli do mieƺkájących w Dábir / ( á imię Dábir było przed tym Káryjátſefer. )
Y rzekł Káleb : Ktoby dobył Káryjátſefer / á wźiąłby je / dam mu Achſę / córkę moję / zá żonę.
Y wźiął je Otonijel / ſyn Kenezá / młodƺego brátá Kálebowego ; á dał mu Achſę / córkę ſwą / zá żonę.
Y ſtáło śię / gdy przyƺłá do niego / námáwiáłá go / áby prośił ojcá jey o pole ; y zśiádłá z oſłá / y rzekł do niej Káleb : Cóż ći?
A oná rzekłá : Dáj mi błogoſłáwieńſtwo ; gdyżeś mi dał źiemię ſuchą / dáj mi też źródłá wód. Y dał jey Káleb źródłá wyżƺe y źródłá dolne.
Synowie też Ceni / świekrá Mojżeƺowego / wyƺli z miáſtá Pálm z ſynmi Judowymi ná puƺcżą Judowę / która jeſt ná południe od Arád / y przyƺedƺy mieƺkáli z ludem.
Potem ćiągnął Judá z Symeonem / brátem ſwym / á poráźili Chánánejcżyká / mieƺkájącego w Sefát / á zburzyli je / y názwáli imię miáſtá onego Hormá.
Wźiął też Judá Gázę z gránicámi jego / y Akkáron z gránicámi jego.
Y był Pán z Judą / y pośiádł onę górę ; ále nie wypędźił mieƺkájących w dolinie / bo mieli wozy żelázne.
A ták oddáno Kálebowi Hebron / jáko był rozkázał Mojzeƺ / ſkąd on wygnał trzech ſynów Enákowych.
Ale Jebuzejcżyká / mieƺkájącego w Jeruzálemie / nie wygnáli ſynowie Benjáminowi ; przetoż mieƺkał Jebuzejcżyk z ſynámi Benjáminowymi w Jeruzálemie áż do dniá tego.
Udał śię też dom Józefów do Betel / á Pán był z nimi.
Y ƺpiegował dom Józefów Betel ; ( á imię miáſtá tego było przed tym Luz. )
A ujrzáwƺy oni ƺpiegowie cżłowieká wychodzącego z miáſtá / rzekli do niego : Ukáż nam prośimy wejśćie do miáſtá / á ucżynimy z tobą miłośierdźie.
Y ukázał im wejśćie do miáſtá ; y wyśiekli miáſto oſtrzem miecżá / á cżłowieká onego ze wƺyſtkim domem jego puśćili wolno.
A ták poƺedł on cżłowiek do źiemi Hetejcżyków / y zbudował miáſto / á názwał imię jego Luz ; to jeſt imię jego áż do dniá tego.
Nie wypędźił też Mánáſes obywáteli z Betſeán y z miáſtecżek jego / áni z Tánách y z miáſtecżek jego / áni obywáteli z Dor y z miáſtecżek jego / áni obywáteli z Jebláám y z miáſtecżek jego / áni obywáteli z Mágieddo y z miáſtecżek jego ; y pocżął Chánánejcżyk mieƺkáć w oney źiemi.
A gdy śię zmocnił Izráel / ucżynił Chánánejcżyká hołdownikiem / á nie wygnał go.
Tákże y Efráim nie wypędźił Chánánejcżyká mieƺkájącego w Gázer ; przetoż mieƺkał Chánánejcżyk miedzy nimi w Gázer.
Zábulon też nie wypędźił mieƺkájących w Cetron / y mieƺkájących w Náhálol ; przetoż mieƺkał Chánánejcżyk miedzy nimi / będąc hołdownikiem ich.
Aſer też nie wypędźił mieƺkájących w Acho / y mieƺkájących w Sydonie / y w Aháláb / y w Achſyb / y w Helbá / y w Afek / y w Rohob.
Y mieƺkał Aſer w pośrzodku Chánánejcżyká / mieƺkájącego w oney źiemi ; bo go nie wypędźił.
Neftálim też nie wypędźił obywáteli z Betſemes / áni obywáteli z Betánát / y mieƺkał miedzy Chánánejcżykámi mieƺkájącymi w oney źiemi ; jednák obywátele Betſemes y Betánát byli hołdownikámi ich.
Y śćiſnęli Amorejcżycy ſyny Dánowe ná górách / ták iż im nie dopuśćili ſchodźić ná dolinę.
Y pocżął mieƺkáć Amorejcżyk ná górze Háres / w Ajálon y w Sálebim ; y wzmocniłá śię ręká domu Józefowego / y byli hołdownikámi ich.
A byłá gránicá Amorejcżykowá od góry / gdźie wſtępują do niedźwiádków / od ſkáły ich y wyżey.
