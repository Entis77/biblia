Szedł tedy Sámſon do Támnáty / á ujrzáł tám niewiáſtę z córek Filiſtyńſkich.
A przyƺedłƺy oznájmił ojcu ſwemu y mátce ſwojey / mówiąc ; Niewiáſtęm widźiáł w Támnáćie z córek Filiſtyńſkich ; przetoż teraz weźmijćie mi ją zá żonę.
Y rzekł mu ojćiec jego / y mátká jego ; Azáż nie máƺ między córkámi bráći twych / y we wƺyſtkim ludu moim niewiáſty / że chceƺ iść á wźiąć ſobie żonę z Filiſtynów nieobrzezánych? Odpowiedźiáł Sámſon ojcu ſwemu : Tę mi weźmijćie / bo śię podobáłá ocżom moim.
A ojćiec jego y mátká jego nie wiedźieli / że to było od Páná ; bo on przycżyny ƺukáł ná Filiſtyny / gdy ná on cżáſ Filiſtyni pánowáli nád Izráelem.
Tedy ƺedł Sámſon z ojcem ſwym y z mátką ſwoją do Támnáty / á przychodząc ku winnicom Támnáty / oto / lew młody rycżący zábieżáł mu.
Y przypádł náń Duch Páńſki / á rozdárł go / jákoby rozdárł koźlę / choć nic nie miał w rękách ſwych ; y nie oznájmił ojcu ſwemu y mátce ſwojey / co ucżynił.
Przyƺedłƺy tedy mówił z oną niewiáſtą / á podobáłá śię ocżom Sámſonowym.
A wróćiwƺy śię po kilku dniách / áby ją pojął / zſtąpił / áby oglądáł on śćierw lwi / á oto / rój pƺcżół był w śćierwie lwim / y miód.
A wźiąwƺy go w ręce ſwoje ƺedł drogą y jádł / á przyƺedłƺy do ojcá ſwego y do mátki ſwojey / dáł im / y jedli ; ále im nie powiedźiáł / że z śćierwu lwiego nábráł miodu.
Tedy ƺedł ojćiec jego do oney niewiáſty / y ſpráwił tám Sámſon weſele ; bo ták cżyniwáli młodźieńcy.
A gdy go ujrzeli Filiſtyni / wźięli trzydźieśći towárzyƺów / áby byli przy nim.
Do których rzekł Sámſon : Zádám wám zágádkę / á jeſli ją zgádniećie przez śiedm dni weſelá y wyłożyćie mi ją / tedy wám dám trzydźieśći prześćierádeł / y trzydźieśći ƺát odmiennych.
A jeſliż mi jey nie zgádniećie / tedy wy mnie dáćie trzydźieśći prześćierádeł / y trzydźieśći ƺát odmiennych ; którzy mu odpowiedźieli : Zádáj zágádkę twoję ; á będźiemy jey ſłucháli.
Y rzekł do nich : Z pożerájącego wyƺedł pokárm / á z mocnego wyƺłá ſłodkość ; y nie mogli zgádnąć oney zágádki przez trzy dni.
Y rzekli dniá śiódmego do żony Sámſonowej : Námów mężá twego / áby nám powiedźiáł zágádkę / byśmy ſnáć nie ſpálili ćiebie / y domu ojcá twego ogniem ; ná tożeśćie nas wezwáli / ábyśćie pośiedli májętność náƺę / cży nie ná to?
Płákáłá tedy żoná Sámſonowá náń / mówiąc : Zápráwdę mię máƺ w nienáwiśći / á nie miłujeƺ mię ; zádáłeś zágádkę ſynom ludu mego / á nie chceƺ mi jey oznájmić. Y rzekł do niej : Otom jey ojcu memu y mátce mojey nie oznájmił / á tobie bym miał oznájmić?
Y płákáłá náń przez one śiedm dni / póki mieli weſele. Stáło śię tedy dniá śiódmego / że jey oznájmił / bo mu śię uprzykrzáłá. A oná powiedźiáłá onę zágádkę ſynom ludu ſwego.
Przetoż rzekli do niego mężowie onego miáſtá śiódmego dniá przed záchodem ſłońcá : Cóż ſłodƺego nád miód / á co mocniejƺego nád lwá? którym on odpowiedźiáł : Byśćie byli nie oráli jáłowicą moją / nie zgádlibyśćie byli zágádki mojey.
Y przypádł náń Duch Páńſki / á ƺedłƺy do Aƺkálonu / zábił z nich trzydźieśći mężów á wźiąwƺy łupy z nich / dáł ƺáty odmienne onym / którzy zgádli zágádkę / y rozgniewáwƺy śię bárdzo poƺedł do domu ojcá ſwego.
Y doſtáłá śię żoná Sámſonowá towárzyƺowi jego / z którym miał towárzyſtwo.
