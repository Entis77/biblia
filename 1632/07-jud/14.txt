Szedł tedy Sámſon do Támnáty / á ujrzáł tám niewiáſtę z córek Filiſtyńſkich.
A przyƺedłƺy oznájmił ojcu ſwemu y mátce ſwojej / mówiąc ; Niewiáſtęm widziáł w Támnáćie z córek Filiſtyńſkich ; przetoż teráz weźmijćie mi ją zá żonę.
Y rzekł mu ojćiec jego / y mátká jego ; Azáż nie máƺ między córkámi bráći twych / y we wƺyſtkim ludu moim niewiáſty / że chceƺ iść á wziąć ſobie żonę z Filiſtynów nieobrzezánych? Odpowiedziáł Sámſon ojcu ſwemu : Tę mi weźmijćie / bo śię podobáłá ocżom moim.
A ojćiec jego y mátká jego nie wiedzieli / że to było od Páná ; bo on przycżyny ƺukáł ná Filiſtyny / gdy ná on cżáſ Filiſtyni pánowáli nád Izráelem.
Tedy ƺedł Sámſon z ojcem ſwym y z mátką ſwoją do Támnáty / á przychodząc ku winnicom Támnáty / oto / lew młody rycżący zábieżáł mu.
Y przypádł náń Duch Páńſki / á rozdárł go / jákoby rozdárł koźlę / choć nic nie miáł w rękách ſwych ; y nie oznájmił ojcu ſwemu y mátce ſwojej / co ucżynił.
Przyƺedłƺy tedy mówił z oną niewiáſtą / á podobáłá śię ocżom Sámſonowym.
A wróćiwƺy śię po kilku dniách / áby ją pojął / zſtąpił / áby oglądáł on śćierw lwi / á oto / rój pƺcżół był w śćierwie lwim / y miód.
A wziąwƺy go w ręce ſwoje ƺedł drogą y jádł / á przyƺedłƺy do ojcá ſwego y do mátki ſwojej / dáł im / y jedli ; ále im nie powiedziáł / że z śćierwu lwiego nábráł miodu.
Tedy ƺedł ojćiec jego do onej niewiáſty / y ſpráwił tám Sámſon weſele ; bo ták cżyniwáli młodzieńcy.
A gdy go ujrzeli Filiſtyni / wzięli trzydzieśći towárzyƺów / áby byli przy nim.
Do których rzekł Sámſon : Zádám wám zágádkę / á jeźli ją zgádniećie przez śiedm dni weſelá y wyłożyćie mi ją / tedy wám dám trzydzieśći prześćierádeł / y trzydzieśći ƺát odmiennych.
A jeźliż mi jej nie zgádniećie / tedy wy mnie dáćie trzydzieśći prześćierádeł / y trzydzieśći ƺát odmiennych ; którzy mu odpowiedzieli : Zádáj zágádkę twoję ; á będziemy jej ſłucháli.
Y rzekł do nich : Z pożerájącego wyƺedł pokárm / á z mocnego wyƺłá ſłodkość ; y nie mogli zgádnąć onej zágádki przez trzy dni.
Y rzekli dniá śiódmego do żony Sámſonowej : Námów mężá twego / áby nám powiedziáł zágádkę / byśmy ſnáć nie ſpálili ćiebie / y domu ojcá twego ogniem ; ná tożeśćie náſ wezwáli / ábyśćie pośiedli májętność náƺę / cży nie ná to?
Płákáłá tedy żoná Sámſonowá náń / mówiąc : Zápráwdę mię máƺ w nienáwiśći / á nie miłujeƺ mię ; zádáłeś zágádkę ſynom ludu mego / á nie chceƺ mi jej oznájmić. Y rzekł do niej : Otom jej ojcu memu y mátce mojej nie oznájmił / á tobie bym miáł oznájmić?
Y płákáłá náń przez one śiedm dni / póki mieli weſele. Stáło śię tedy dniá śiódmego / że jej oznájmił / bo mu śię uprzykrzáłá. A oná powiedziáłá onę zágádkę ſynom ludu ſwego.
Przetoż rzekli do niego mężowie onego miáſtá śiódmego dniá przed záchodem ſłońcá : Cóż ſłodƺego nád miód / á co mocniejƺego nád lwá? którym on odpowiedziáł : Byśćie byli nie oráli jáłowicą moją / nie zgádlibyśćie byli zágádki mojej.
Y przypádł náń Duch Páńſki / á ƺedłƺy do Aƺkálonu / zábił z nich trzydzieśći mężów á wziąwƺy łupy z nich / dáł ƺáty odmienne onym / którzy zgádli zágádkę / y rozgniewáwƺy śię bárdzo poƺedł do domu ojcá ſwego.
Y doſtáłá śię żoná Sámſonowá towárzyƺowi jego / z którym miáł towárzyſtwo.
