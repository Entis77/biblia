Przybytek też ucżyniƺ z dzieśięćiu opon / które będą z biáłego jedwábiu kręconego / z hijácyntu / y z ƺárłátu / y z kármázynu dwá kroć fárbowánego / y Cherubiny robotą háftárſką ucżyniƺ.
Długość opony jednej ośm á dwádzieśćiá łokći / á ƺerokość opony jednej cżtery łokćie : pod jedną miárą będą wƺyſtkie opony.
Pięć opon będą ſpináne / jedná z drugą ; tákże drugie pięć opon będą ſpináne / jedná z drugą.
Y nácżyniƺ pętlic hijácyntowych ná kráju opony jednej / gdzie śię kráje ſpináć máją ; tákże ucżyniƺ ná krájách opony drugiej / gdzie śię kráje ſpináć máją.
Pięćdzieśiąt pętlic ucżyniƺ ná oponie jednej / á pięćdzieśiąt pętlic ucżyniƺ po kráju opony / któremi śię ſpináć má z drugą ; pętlicá jedná przećiw drugiej będzie.
Ucżyniƺ też pięćdzieśiąt hácżyków złotych / á ſpoiƺ oponę jednę z drugą temi hácżykámi ; y ták będzie przybytek jeden.
Urobiƺ też opony z śierśći koziej ná námiot ku zákrywániu przybytku z wierzchu ; jedenáśćie tákich opon urobiƺ.
Długość opony jednej trzydzieśći łokći / á ƺerokość opony jednej cżtery łokćie ; jednáż miárá będzie tych jedenáſtu opon.
Y zepnieƺ pięć opon oſobno / á ƺeść opon oſobno ; we dwoje złożyƺ oponę ƺóſtą ná przodku námiotu.
Ucżyniƺ też pięćdzieśiąt pętlic po kráju jednej opony / ná końcu / gdzie śię má ſpináć / y pięćdzieśiąt pętlic po kráju opony ku ſpinániu drugiemu.
Ucżyniƺ też hácżyków miedziánych pięćdzieśiąt / y záwiedzieƺ hácżyki w pętlice / y ſpoiƺ námiot / áby był jeden.
A co záś zbywá opon námiotowych / to jeſt pół opony zbywájącej / záwieƺono będzie w tyle przybytku.
A łokieć z jednej / y łokieć z drugiej ſtrony / który zbywá z długośći opon námiotu / będzie wiśiáł po ſtronách przybytku / tám y ſám / żeby go okrywáł.
Ucżyniƺ też przykryćie ná námiot z ſkór báránich cżerwono fárbowánych / y przykryćie z ſkór borſukowych ná wierzch.
Nácżyniƺ też do przybytku deſek z drzewá ſytym proſto ſtojących.
Dzieśięć łokći długość deſki / á półtorá łokćiá ƺerokość deſki jednej.
Dwá cżopy deſká jedná mieć będzie / ná kƺtáłt ſtopniów wſchodowych ſporządzone / jeden przećiw drugiemu ; ták ucżyniƺ u wƺyſtkich deſek przybytku.
Ucżyniƺ też deſki do przybytku / dwádzieśćiá deſek ku ſtronie południowej / ku wiátrowi południowemu.
Cżterdzieśći záś podſtáwków urobiƺ ſrebrnych pod tych dwádzieśćiá deſek ; dwá podſtáwki pod jednę deſkę do dwu cżopów jej / tákże dwá podſtáwki do deſki drugiej do dwu cżopów jej.
Ná drugim záś boku przybytku ku ſtronie północnej / dwádzieśćiá deſek.
A cżterdzieśći podſtáwków ich ſrebrnych ; dwá podſtáwki pod jednę deſkę / y dwá podſtáwki pod drugą deſkę.
Ale ná ſtronie przybytku ku záchodowi ucżyniƺ ƺeść deſek.
A dwie deſki ucżyniƺ w kąćiech przybytku w obudwu ſtronách.
Które będą ſpojone od ſpodku / tákże ſpołu ſpojone będą z wierzchu do jednego kolcá ; ták będzie przy tych obu / które we dwu kąćiech będą.
A ták będzie ośm deſek / á podſtáwki ich ſrebrne ; ƺeſnáśćie podſtáwków / dwá podſtáwki pod deſką jedną / á dwá podſtáwki pod deſką drugą.
Ucżyniƺ też drągi z drzewá ſytym ; pięć ich będzie do deſek jednej ſtrony przybytku.
Pięć tákże drągów do deſek przybytku ná drugą ſtronę ; pięć też drągów do deſek przybytku przeſtáwájących do obu węgłów ná záchód ſłońcá.
Ale drąg pośredni w pośrodku deſek przewlecżony będzie od jednego końcá do drugiego.
One też deſki powlecżeƺ złotem / á pocżyniƺ do nich kolce złote / przez które máją być przewlecżone drągi ; powlecżeƺ też y drągi złotem.
Wyſtáwiƺ tedy przybytek ná ten kƺtáłt / któryć ukázáno ná górze.
Ucżyniƺ też záſłonę z hijácyntu / y z ƺárłátu / y z kármázynu dwá kroć fárbowánego / y z biáłego jedwábiu kręconego ; robotą háftárſką ucżyniƺ ją z Cherubiny.
Y záwieśiƺ ją ná cżterech ſłupách z drzewá ſytym powlecżonych złotem / ( których też háki złote ) ná cżterech podſtáwkách ſrebrnych.
A záwieśiƺ záſłonę ná hácżykách / y wnieśieƺ zá záſłonę ſkrzynię świádectwá / á dzielić wám będzie tá záſłoná świątnicę od świątnicy nájświętƺej.
Położyƺ też ubłágálnią ná ſkrzyni świádectwá w świątnicy nájświętƺej.
A poſtáwiƺ ſtół przed záſłoną / á świecżnik przećiw ſtołowi przy ſtronie przybytku ná południe / á ſtół poſtáwiƺ przy ſtronie północnej.
Ucżyniƺ też záſłonę do drzwi przybytku z hijácyntu / y z ƺárłátu / y z kármázynu dwá kroć fárbowánego / y z jedwábiu biáłego kręconego / robotą háftárſką.
A ucżyniƺ do tej záſłony pięć ſłupów z drzewá ſytym / które powlecżeƺ złotem ; háki ich będą złote / á ulejeƺ do nich pięć podſtáwków miedziánych.
