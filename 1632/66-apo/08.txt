A gdy otworzył śiódmą piecżęć / ſtáło śię milcżenie ná niebie / jákoby przez pół godźiny.
Y widźiáłem śiedm onych Aniołów / którzy ſtoją przed oblicżem Bożem / á dáno im śiedm trąb.
A inƺy Anioł przyƺedł / y ſtánął przed ołtárzem / májąc kádźielnicę złotą ; y dáno mu wiele kádzeniá / áby je ofiárowáł z modlitwámi wƺyſtkich świętych ná ołtárzu złotym / który jeſt przed ſtolicą.
Y wſtąpił dym kádzeniá z modlitwámi świętych z ręki Aniołá przed oblicżność Bożą.
Y wźiął Anioł kádźielnicę / y nápełnił ją ogniem z ołtárzá / y zrzućił ją ná źiemię / y ſtáły śię głoſy / y gromy / y błyſkáwice / y trzęśienie źiemi.
A onych śiedm Aniołów / którzy mieli śiedm trąb / nágotowáło śię / áby trąbili.
Y zátrąbił pierwƺy Anioł / y ſtáł śię grád y ogień zmięƺány ze krwią ; y zrzucono to ná źiemię / á trzećiá cżęść drzew zgorzáłá / y wƺelká tráwá źieloná ſpáloná jeſt.
Potem zátrąbił wtóry Anioł / á jákoby górá wielká ogniem páłájącá wrzuconá jeſt w morze / y obróconá jeſt w krew trzećiá cżęść morzá.
Y pozdycháłá w morzu trzećiá cżęść rzecży ſtworzonych / które miáły duƺę / y trzećiá cżęść okrętów zginęłá.
Y zátrąbił trzeći Anioł / y ſpádłá z niebá gwiázdá wielká / gorejącá jáko pochodniá / y upádłá ná trzećią cżęść rzek / y ná źródłá wód.
A imię onej gwiázdy zowią piołunem ; y obróćiłá śię trzećiá cżęść wód w piołun / á wiele ludźi pomárło od onych wód / bo śię ſtáły gorzkie.
Potem zátrąbił cżwárty Anioł / á uderzoná jeſt trzećiá cżęść ſłońcá / y trzećiá cżęść kśiężycá / y trzećiá cżęść gwiázd / ták iż śię trzećiá cżęść ich záćmiłá / y trzećiá cżęść dniá nie świećiłá / tákże y nocy.
Y widźiáłem y ſłyƺáłem jednego Aniołá lecącego przez pośrodek niebá / mówiącego głoſem wielkim : Biádá / biádá / biádá mieƺkájącym ná źiemi / dlá innych głoſów trąby trzech Aniołów / którzy zátrąbić máją!
