Tedy królowá z Sáby ſłyƺąc ſłáwę Sálomonową / przyjecháłá do Jeruzálemu / áby doświádcżáłá Sálomoná w zágádkách / z wielkim bárdzo pocżtem / y z wielbłądámi nioſącemi rzecży wonne / y złotá bárdzo wiele / y kámieniá drogiego / á przyƺedłƺy do Sálomoná / mówiłá z nim o wƺyſtkiem / co miáłá w ſercu ſwojim.
Ale jej odpowiedźiáł Sálomon ná wƺyſtkie jej ſłowá / á nie było nic ſkrytego przed Sálomonem / ná coby jej nie odpowiedźiáł.
Przetoż widząc królowá z Sáby mądrość Sálomonową / y dom / który zbudowáł ;
Tákże potráwy ſtołu jego / y śiádániá ſług jego / y ſtáwániá ſłużących mu / y ƺáty ich / y podcżáƺy jego / y ƺáty ich / y ſchody / po których wſtępowáł do domu Páńſkiego / zdumiewáłá śię bárdzo.
Y rzekłá do królá : Práwdźiwáć to mowá / którąm ſłyƺáłá w źiemi mojej o ſpráwách twoich / y o mądrośći twojej.
Alem nie wierzyłá ſłowom ich / áżem przyjecháwƺy oglądáłá ocżymá ſwemi ; ále oto nie powiedźiáno mi y połowy o wielkiej mądrośći twojej ; przeƺedłeś ſłáwę / o którejm ſłyƺáłá.
Błogoſłáwieni mężowie twoi y błogoſłáwieni ći ſłudzy twoi / którzy ſtoją przed tobą záwƺe / á ſłucháją mądrośći twojej.
Niechże będźie Pán / Bóg twój / błogoſłáwiony / który ćię ſobie upodobáł / áby ćię poſádźił ná ſtolicy ſwojej zá królá przed Pánem / Bogiem twoim. Dlá tego / iż umiłowáł Bóg twój Izráelá / áby go umocnił ná wieki / przetoż poſtánowił ćię nád nimi zá królá / ábyś cżynił ſąd y ſpráwiedliwość.
Y dáłá królowi ſto y dwádźieśćiá tálentów złotá / y rzecży wonnych bárdzo wiele / y kámieniá drogiego ; á nieprzyƺło nigdy więcej tákich rzecży wonnych / jákie dáłá królowá z Sáby królowi Sálomonowi.
Nádto y ſłudzy Hirámowi / y ſłudzy Sálomonowi / którzy byli przywieźli złotá z Ofir / przywieźli y drzewá álmugimowego / y kámieniá drogiego.
Y pocżynił król z onego drzewá álmugimowego ſchody do domu Páńſkiego / y do domu królewſkiego / y hárfy / y lutnie śpiewákom ; á nie widźiáno przedtem nigdy tákich rzecży w źiemi Judzkiej.
Król tákże Sálomon dáł królowej z Sáby wƺyſtko / cżego chćiáłá / y cżego żądáłá / oprócż nágrody zá to / co byłá przynioſłá do królá. Potem śię wróćiłá / y odjecháłá do źiemi ſwej / oná y ſłudzy jej.
A byłá wágá tego złotá / które przychodźiło Sálomonowi ná káżdy rok / ƺeść ſet y ƺeśćdźieśiąt y ƺeść tálentów złotá.
Oprócż tego / co kupcy / y którzy hándlują przynośili ; tákże wƺyſcy królowie Arábſcy / y kśiążętá onej źiemi przywoźili złoto y ſrebro Sálomonowi.
Przetoż ucżynił król Sálomon dwieśćie tárcży ze złotá ćiągnionego ; ƺeść ſet ſyklów złotá ćiągnionego wychodźiło ná káżdą tárcżą.
Przytem trzyſtá puklerzy ze złotá ćiągnionego / trzyſtá ſyklów złotych wychodźiło ná káżdy puklerz / które ſchowáł król w dom láſu Libánowego.
Ucżynił tákże król ſtolicę wielką z kośći ſłoniowej / y powlókł ją ƺcżerem złotem.
A ƺeść ſtopni było u onej ſtolicy / á podnóżek był ze złotá / trzymájący śię ſtolicy ; poręcże też były z obudwu ſtron / kędy śiádáno / á dwá lwy ſtáły u poręcży.
Dwánáśćie też lwów ſtáło ná ƺeśćiu ſtopniách z obu ſtron ; nie było nic tákowego urobiono w żádnem króleſtwie.
Nádto wƺyſtkie nácżyniá / z których pijáł król Sálomon / były złote / y wƺyſtek ſprzęt w domu láſu Libánowego ze złotá ƺcżerego ; nic nie było ze ſrebrá / bo go nie miáno w żádnej cenie zá dni Sálomonowych.
Abowiem okręty królewſkie chodźiły ná morze z ſługámi Hirámowymi ; ráz we trzy látá wrácáły śię też okręty z morzá / przynoƺąc złoto / y ſrebro / kośći ſłoniowe / y kocżkodány / y páwie.
A ták uwielbiony jeſt król Sálomon nád wƺyſtkich królów źiemſkich / bogáctwy y mądrośćią.
Przetoż wƺyſcy królowie źiemſcy prágnęli widźieć Sálomoná / áby ſłucháli mądrośći jego / którą był dáł Bóg w ſerce jego.
Y przynośili mu káżdy upominek ſwój / nácżyniá ſrebrne / y nácżyniá złote / ƺáty / zbroje / y rzecży wonne / konie y muły / á to ná káżdy rok.
Y miáł Sálomon cżtery tyśiące ſtájen koni y wozów / á dwánáśćie tyśięcy jezdnych / których rozſádźił po miáſtách wozów / y przy ſobie w Jeruzálemie.
Y pánowáł nád wƺyſtkimi królmi od rzeki áż do źiemi Filiſtyńſkiej / y áż do gránicy Egipſkiej.
A złożył król ſrebrá w Jeruzálemie jáko kámieniá / á ceder złożył jáko płonnych fig / których rośnie ná polu bárdzo wiele.
Przywodzono też konie Sálomonowi z Egiptu y ze wƺyſtkich innych źiem.
A oſtátek ſpráw Sálomonowych pierwƺych y oſtátnich zápiſáno w kśiędze Nátáná proroká / y w proroctwie Achyjáƺá Sylonitcżyká / y w widzeniách Jáddy widzącego / który prorokowáł przećiw Jeroboámowi / ſynowi Nábátowemu.
Y królowáł Sálomon w Jeruzálemie nád wƺyſtkim Izráelem cżterdźieśći lát.
Záſnął potem Sálomon z ojcámi ſwymi / á pochowáno go w mieśćie Dawidá / ojcá jego / á Roboám / ſyn jego / królowáł miáſto niego.
