A gdy śię wrácáł Jozáfát / król Judzki / do domu ſwego w pokoju / do Jeruzálemu /
Wyƺedł przećiwko niemu Jehu / ſyn Hánániego / widzący / y rzekł do królá Jozáfátá : Izáliś niezbożnemu miáł pomágáć / á tych / którzy nienáwidzą Páná / miłowáć? Przetoż nád tobą jeſt gniew Páńſki.
Wƺákże ználázły śię ſpráwy dobre w tobie / przeto / żeś powyćináł gáje święcone z ziemi / á zgotowáłeś ſerce ſwe / ábyś ƺukáł Bogá.
A pomieƺkáwƺy Jozáfát w Jeruzálemie wyjecháł záś / y objecháł lud od Beerſáby áż do góry Efráimſkiej / y náwróćił ich do Páná / Bogá ojców ſwoich.
Y poſtánowił ſędziów w ziemi po wƺyſtkich miáſtách Judzkich obronnych / w káżdem mieśćie.
Tedy rzekł do ſędziów : Bácżćież / co cżynićie ; bo nie ludzki ſąd odpráwujećie / ále Páńſki / który jeſt z wámi przy ſpráwie ſądowej.
A przetoż niecháj będzie bojáźń Páńſká z wámi ; przeſtrzegájćież tego / á ták śię ſpráwujćie ; bo nie máƺ u Páná / Bogá náƺego / niepráwośći / y niemá względu ná oſoby / áni przyjmuje dárów.
Tákże y w Jeruzálemie poſtánowił Jozáfát niektórych z Lewitów / y z kápłánów / y z przedniejƺych domów ojcowſkich w Izráelu / dlá ſądu Páńſkiego / y dlá ſporów tych / którzy śię udáwáli do Jeruzálemu.
Y przykázáł im / mówiąc : Ták cżyńćie w bojáźni Páńſkiej / wiernie / y ſercem doſkonáłem.
A przy wƺyſtkich ſporách / któreby przyƺły przed wáſ od bráći wáƺych / którzy mieƺkáją w miáſtách ſwych / między krwią á krwią / między zákonem á przykázániem / uſtáwámi y ſądámi / nápominájćie ich / áby nie grzeƺyli przećiwko Pánu / áby nie przyƺedł gniew ná wáſ / y ná bráći wáƺych. Ták cżyńćie / á nie zgrzeƺyćie.
A oto Amáryjáƺ / kápłán nájwyżƺy / będzie między wámi we wƺyſtkich ſpráwách Páńſkich ; á Zábádyjáƺ / ſyn Iſmáelowy / kśiążę w domu Judzkim / we wƺyſtkich ſpráwách królewſkich : tákże Lewitowie będą rządzcámi między wámi. Zmácniájćież śię / á ták cżyńćie / á Pán będzie z dobrym.
