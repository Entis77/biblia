A przeƺedƺy Amfipolim / y Apolonią / przyƺli do Teſſáloniki / gdźie byłá bóżnicá Żydowſka.
Tedy Páweł według zwycżáju <i>ſwego</i> wƺedł do nich ; á przez trzy Sábbáty kazał im z piſmá.
Wywodząc y pokázując to / że CHryſtus miał ćierpieć y powſtáć od umárłych : á iż ten JEzus jeſt CHryſtuſem / którego ja wam opowiádam.
Y uwierzyli niektórzy z nich / á przyłącżyli śię do Páwłá y do Syle / y wielkie mnóſtwo nabożnych Greków / y niewiaſt przedniejƺych niemáło.
Ale Żydowie / którzy nieuwierzyli / zjęći zazdrośćią / przywźiąwƺy do śiebie niektóre lekkomyśle y złe męże / á zebrawƺy kupę / ucżynili rozruch w mieśćie ; á náƺedƺy ná dom Jázonów / ƺukáli ich / áby je wywiedli przed lud.
A nie ználazƺy ich / ćiągnęli Jázoná y niektórą bráćią do Przełożonych miáſtá / wołájąc : Oto ći / którzy wƺyſtek świát wzruƺyli / y tu <i>też</i> przyƺli!
Które przyjął Jázon : A ći wƺyſcy cżynią przećiwko dekretom Ceſárſkim ; powiádájąc / iż jeſt inƺy Król JEzus.
A ták wzburzyli poſpólſtwo y Przełożone miáſtá którzy to ſłyƺeli.
Ale <i>oni</i> wźiąwƺy ſłuƺną ſpráwę od Jázoná y od innych / puśćili je.
A bráćia wnet w nocy wyſłáli y Páwłá y Sylę do Berey : którzy tám przyƺedƺy / weƺli do bóżnice Żydowſkiey.
A ćić byli zacniejƺy nád one co byli w Teſſálonice / którzy przyjęli ſłowo <i>Boże</i> ze wƺyſtką ochotą / ná káżdy dźień rozſądzájąc piſmá / jeſliby śię to ták miáło.
Przetoż wiele ich z nich uwierzyło / y Greckich niewiaſt ucżćiwych / y mężów niemáło.
A gdy śię dowiedźieli oni co byli z Teſſáloniki Żydowie / że y w Berey opowiádáne było ſłowo Boże od Páwłá / przyƺli y tám podburzájąc poſpólſtwo.
Ale bráćia wnet wyſłáli Páwłá / áby ƺedł jákoby do morzá : á Sylás y Tymoteuƺ tám zoſtáli.
A ći którzy prowádźili Páwłá / doprowádźili go áż do Aten : á wźiąwƺy rozkazánie do Syle y do Tymoteuƺá / żeby co narychley przyƺli do niego / odeƺli.
A gdy ich Páweł w Ateniech cżekał / poruƺał śię w nim Duch jego / widząc ono miáſto poddáne báłwochwálſtwu.
A przetoż miewał rozmowę z Żydámi / y <i>z ludźmi</i> nabożnymi / w bóżnicy y ná rynku ná káżdy dźień / z kim śię <i>mu</i> tráfiło.
Tedy niektórzy z Epikurów y z Stoików Filozofowie / ſpieráli śię z nim : A niektórzy mówili ; Cóż wżdy ten plotká mówić chce? A drudzy ; Zda śię być opowiádácżem obcych bogów. Bo im JEzuſá y zmartwychwſtánie opowiádał.
A porwawƺy go / wiedli do Areopágu / mówiąc : Możemyli wiedźieć co to jeſt zá nowa náuká którą ty opowiádaƺ?
Bo jákieś obce rzecży przynośiƺ do uƺu náƺych. Chcemy tedy wiedźieć / co wżdy z tego ma być?
( A wƺyſcy Ateńcżycy / y cudzoźiemſcy gośćie nicżym inƺym śię nie báwili / tylko powiádániem álbo ſłuchániem nowin. )
Tedy Páweł ſtánąwƺy w pośrzodku Areopágu / rzekł : Mężowie Ateńſcy / z káżdey miáry was widzę náder nabożne.
Abowiem przechadzájąc śię / y przypátrując wáƺym nábożeńſtwom / ználazłem też Ołtarz / ná którym nápiſano ; Nieznájomemu Bogu. Którego tedy nie znájąc chwalićie / tego ja wam opowiádam.
Bo który ucżynił świát y wƺyſtko co ná nim / ten będąc PAnem niebá y źiemie / nie mieƺka w kośćielech ręką ucżynionych :
Ani rękomá ludzkimi chwalony bywa / <i>jákoby</i> cżego potrzebował : ponieważ on dawa wƺyſtkim żywot / y oddech / y wƺyſtko.
Y ucżynił z jedney krwie wƺyſtek naród ludzki / áby mieƺkał po wƺyſtkim oblicżu źiemie ; zámierzywƺy przed tym rozrządzone cżáſy / y zámierzone gránice mieƺkánia ich :
Aby ƺukáli PAná ; owaby go ſnadź námácáli y ználeźli : ácżkolwiek od káżdego z nas nie jeſt dáleko.
Abowiem w nim żywiemy / y ruchamy śię / y jeſteſmy ; jáko y niektórzy z wáƺych Poėtów powiedźieli : Żeſmy y <i>my</i> rodźiną jego.
Będąc tedy rodźiną Bożą / nie mamy rozumieć żeby złotu / álbo śrebru / álbo kámieniowi miſternie rytemu / álbo wymyſłowi cżłowiecżemu / Bóg miał być podobny.
Acżkolwiek tedy przeglądał Bóg cżáſom tey niewiádomośći : <i>ále</i> teraz oznájmuje ludźiom wƺyſtkim wƺędy / áby pokutowáli.
Przeto iż poſtánowił dźień / w który będźie ſądźił wƺyſtek świát w ſpráwiedliwośći przez mężá / którego <i>ná to</i> náznácżył / upewniájąc o tym wƺyſtkie / wzbudźiwƺy go od umárłych.
A uſłyƺawƺy o zmartwychwſtániu / jedni śię náśmiewáli ; á drudzy mówili : Będźiemy ćię znowu o tym ſłucháć.
Y ták Páweł wyƺedł z pośrzodku nich.
A mężowie niektórzy przyłącżywƺy śię do niego / uwierzyli : miedzy którymi też <i>był</i> Dyonizyus Areopágitcżyk / y niewiáſtá imieniem Dámárys / y inni z nimi.
