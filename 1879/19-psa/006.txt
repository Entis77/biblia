Przedniejszemu śpiewakowi na Neginot i Seminit psalm Dawidowy.
Panie! w popędliwości twojej nie nacieraj na mię, a w gniewie twoim nie karz mię.
Zmiłuj się nademną, Panie! bomci mdły; uzdrów mię, Panie! boć się strwożyły kości moje,
I dusza moja bardzo jest zatrwożona; ale ty, Panie! pokądże?
Nawróć się, Panie! wyrwij duszę moję; wybaw mię dla miłosierdzia twego;
Albowiem w śmierci niemasz pamiątki o tobie, a w grobie któż cię wyznawać będzie?
Spracowałem się od wzdychania mego; opływa na każdą noc pościel moja, a łoże moje mokre jest od łez.
Zaćmiło się dla gniewu oko moje, a zstarzała się twarz moja dla wszystkich nieprzyjaciół moich.
Odstąpcie odemnie wszyscy, którzy czynicie nieprawość; albowiem Pan usłyszał głos płaczu mojego.
Usłyszał Pan prośbę moję; Pan modlitwę moję przyjął.
Niech się zawstydzą i bardzo zatrwożą wszyscy nieprzyjaciele moi; niech tył podadzą, a niech prędko pohańbieni będą.
