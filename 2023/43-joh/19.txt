Tedy Piłat wziął Jezusa, i ubiczował <i>go.</i>
A żołnierze uplótszy koronę z ciernia, włożyli na głowę jego, i płaszczem szarłatowym przyodziali go.
A mówili; Bądź pozdrowiony Królu Żydowski! i bili go laskami.
I zasię wyszedł Piłat na dwór, i rzekł im; Oto go wam wywiodę na dwór, abyście wiedzieli, iż w nim żadney winy nie znajduję.
Tedy Jezus wyszedł na dwór niosąc onę cierniową koronę, i on płaszcz szarłatowy, i rzekł im <i>Piłat;</i> Oto człowiek!
A gdy go ujrzeli Przedniejsi Kapłani i słudzy <i>ich,</i> zawołali mówiąc: Ukrzyżuj, ukrzyżuj <i>go!</i> Rzekł im Piłat: Weźmicież go wy, a ukrzyżujcie: boć ja w nim żadney winy nie znajduję.
Odpowiedzieli mu Żydowie: Myć Zakon mamy, i według Zakonu naszego ma umrzeć: bo się czynił Synem Bożym.
A gdy Piłat usłyszał te słowa, bardziey się ulękł.
I wszedł zasię do Ratusza, i rzekł do Jezusa: Zkądżeś ty jest? Lecz mu Jezus nie dał odpowiedzi.
Tedy mu rzekł Piłat: Nie mówisz ze mną? Nie wiesz, iż mam moc ukrzyżować cię, i mam moc wypuścić cię?
Odpowiedział Jezus: Nie miałbyś żadney mocy nademną, być nie była dana z góry: Przetoż kto mię tobie wydał, większy grzech ma.
Odtąd Piłat starał się o to, <i>jakoby</i> go wypuścił. Lecz Żydowie wołali, mówiąc: Jeśli go wypuścisz, nie jesteś przyjacielem Cesarskim. Każdy <i>bowiem</i> co się Królem czyni, zprzeciwia się Cesarzowi.
A przetoż Piłat usłyszawszy te słowa, wywiódł Jezusa na dwór, i siadł na stolicy, na miejscu które zowią Litostrotos, a po Żydowsku Gabbata.
A było to w dzień Przygotowania przed Wielkanocą około szóstey godziny, i rzekł <i>Piłat</i> Żydom: Oto Król wasz!
A oni zawołali: Strać, strać! Ukrzyżuj go. Rzekł im Piłat: Królaż waszego ukrzyżuję? Odpowiedzieli Przedniejszy Kapłani: Nie mamy Króla, tylko Cesarza.
Tedy im go wydał, żeby był ukrzyżowany. I wzięli Jezusa, i wywiedli.
A on niosąc krzyż swój, wyszedł na ono miejsce, które zwano, Trupich głów, a po Żydowsku zowią <i>je,</i> Golgota:
Gdzie go ukrzyżowali. A z nim drugich dwu, z obu stron; a w pośrzodku Jezusa.
Napisał też Piłat i napis, i postawił nad krzyżem. A było napisano: IEzus Nazarenski, Król Żydowski.
A ten napis czytało wiele Żydów: bo blisko miasta było ono miejsce, gdzie był ukrzyżowany Jezus. A było napisano po Żydowsku, po Grecku, i po Łacinie.
Tedy rzekli Piłatowi Przedniejszy Kapłani Żydowscy: Nie pisz Król Żydowski: ale iż on powiadał; Jestem Królem Żydowskim.
Odpowiedział Piłat: Com napisał, <i>tom</i> napisał.
A gdy żołnierze Jezusa ukrzyżowali, wzięli szaty jego, (y uczynili cztery części, każdemu żołnierzowi część) i suknią. A była ta suknia nieszyta: <i>ale</i> od wierzchu wszystka dziana.
Tedy rzekli jedni do drugich: Nie krajmy jey, ale o nię rzućmy losy, czyja ma być. Aby się pismo wypełniło, które mówi: Podzielili między się szaty moje, a o odzienie moje los miotali. To tedy uczynili żołnierze.
A stały podle krzyża Jezusowego, matka jego, i siostra matki jego, Marya <i>żona</i> Kleofaszowa, i Marya Magdalena.
Tedy Jezus ujrzawszy matkę, i ucznia którego miłował, tuż stojącego, rzekł matce swojey: Niewiasto, oto syn twój.
Potym rzekł uczniowi: Oto matka twoja. A od oney godziny wziął ją <i>on</i> uczeń do siebie.
Potym wiedząc Jezus iż się już wszystko wykonało, aby się wypełniło pismo, rzekł; Pragnę.
A było <i>tam</i> naczynie postawione octu pełne. Tedy oni napełniwszy gębkę octem, a obłożywszy hisopem, podali do ust jego.
A gdy Jezus skosztował octu, rzekł; Wykonało się. A nachyliwszy głowę, oddał Ducha.
Tedy Żydowie, aby ciała na krzyżu na Sabbat nie zostały, ponieważ był dzień Przygotowania; (abowiem był wielki on dzień Sabbatu) prosili Piłata, aby im goleni połamano, i zjęto <i>je.</i>
Przyszli tedy żołnierze: a pierwszemu wprawdzie złamali goleni, i drugiemu który z nim był ukrzyżowany:
Ale do Jezusa przyszedszy, gdy ujrzeli że już umarł, nie łamali goleni jego.
Lecz jeden z żołnierzow włócznią otworzył bok jego; a zarazem wyszła krew i woda.
A ten co to widział, świadczył <i>o tym,</i> i prawdziwe jest świadectwo jego: <i>a</i> on wie, iż prawdę powiada, abyście wy wierzyli.
Abowiem się to stało, aby się wypełniło pismo; Kość jego nie będzie złamana.
I zasię drugie pismo mówi; Ujrzą, kogo przebodli.
A potym prosił Piłata Józef z Arymatyey, (który był uczniem Jezusowym, ale tajemnym, dla bojaźni Żydowskiey) aby zdjął ciało Jezusowe. I pozwolił Piłat. Szedł tedy i zdjął ciało Jezusowe.
Przyszedł też i Nikodem (który był przed tym przyszedł w nocy do Jezusa) niosąc zmieszaney Myrry i Aloes, około sta funtów.
Wzięli tedy ciało Jezusowe, i uwinęli je w prześcieradła z onymi rzeczami wonnymi, jako jest zwyczaj Żydom <i>umarłe</i> chować.
A był na onym miejscu, gdzie był ukrzyżowany, ogród: a w ogrodzie grób nowy, w którym jeszcze nikt nie był położony.
Przetoż tam dla dnia przygotowania Żydowskiego, iż on grób był blisko, położyli Jezusa.
