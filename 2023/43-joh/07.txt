A potym chodził Jezus po Galilejey: bo się nie chciał bawić w ziemi Judskiey; przeto, że Żydowie szukali, aby go zabili.
I było blisko święto Żydowskie Kuczek.
Tedy rzekli do niego bracia jego; Odejdź z tąd, a idź do Judskiey ziemie: żeby uczniowie twoji widzieli sprawy twoje, które czynisz.
Abowiem żaden nic w skrytości nie czyni, kto chce bydź widziany. Przetoż ty jeśli takie rzeczy czynisz, objaw się światu.
Bo i bracia jego nie wierzyli weń.
I rzekł im Jezus: Czas mój jeszcze nie przyszedł: ale czas wasz zawżdy jest w pogotowiu.
Nie możeć was świat nienawidzieć, ale mnie nienawidzi: bo Ja świadczę o nim, iż sprawy jego złe są.
Idźcież wy na to święto, Jać jeszcze nie pójdę na to święto: bo mój czas jeszcze się nie wypełnił.
A to im powiedziawszy, został w Galilejey.
A gdy poszli bracia jego, tedy i on szedł na święto: nie jawnie, ale jakoby potajemnie.
A Żydowie szukali go w święto i mówili: Gdzież on jest?
I było o nim wielkie szemranie między ludem. Bo jedni mówili; Że jest dobry: a drudzy mówili; Nie, ale zwodzi lud.
Wszakże o nim żaden jawnie nie mówił, dla bojaźni Żydowskiey.
A gdy już było w pół święta, wstąpił Jezus do Kościoła i uczył.
I dziwowali się Żydowie, mówiąc: Jakoż ten umie pismo, gdyż się nie uczył?
Odpowiedział im Jezus, i rzekł: Nauka moja, nie jestci moja, ale tego który mię posłał.
Jeśliby kto chciał czynić wolę jego, ten będzie umiał rozeznać, jeśli ta nauka jest z Boga, czyli Ja sam od siebie mówię.
Ktoć z samego siebie mówi, chwały własney szuka; ale kto szuka chwały tego który go posłał, ten jest prawdziwy, a niemasz w nim niesprawiedliwości.
Izali wam Mojżesz nie dał Zakonu, a żaden z was nie przestrzega Zakonu? Przeczże szukacie, abyście mię zabili?
Odpowiedział lud i rzekł: Dyabelstwo masz; Któż cię szuka zabić?
Odpowiedział Jezus, i rzekł im: Jedenem uczynek uczynił, a wszyscy się temu dziwujecie!
Wszak Mojżesz wydał wam obrzezkę, (nie iżby była z Mojżesza, ale z Ojców) a w Sabbat obrzezujecie człowieka.
Ponieważ człowiek przyjmuje obrzezkę w Sabbat aby nie był zgwałcony Zakon Mojżeszowy, <i>przecz</i> się na mię gniewacie, żem całego człowieka uzdrowił w Sabbat?
Nie sądźcie według widzenia: ale sprawiedliwy sąd sądźcie.
Mówili tedy niektórzy z Jeruzalemczyków: Izali to nie jest ten, którego szukają zabić?
A oto jawnie mówi, a nic mu nie mówią. Izali prawdziwie poznały Książęta, iż ten jest prawdziwie Chrystus?
Ale o tym wiemy z kąd jest. Ale gdy Chrystus przydzie, nikt nie będzie wiedział z kądby był.
Wołał tedy Jezus w Kościele ucząc a mówiąc: I mnie znacie, i z kądem jest wiecie: a nie przyszedłem sam od siebie, ale jest prawdziwy, który mię posłał, którego wy nie znacie.
Lecz go Ja znam: bom od niego jest, a on mię posłał.
I szukali, jakoby go pojimać: ale żaden nie ściągnął nań ręki: bo jeszcze nie przyszła była godzina jego.
A wiele ich z ludu uwierzyli weń, i mówili: Chrystus, gdy przydzie, izaż więcey cudów uczyni nad te, które ten uczynił?
A słyszeli Faryzeuszowie, yż to lud o nim szemrał: i posłali Faryzeuszowie i Przedniejszy Kapłani sługi, aby go pojimali.
Rzekł im tedy Jezus: Jeszcze na mały czas jestem z wami, potym odejdę do tego który mię posłał.
Szukać mię będziecie, ale nie znajdziecie: a gdzie Ja będę, wy przyść nie możecie.
Mówili tedy Żydowie między sobą: Do kądże ten pójdzie, że my go nie znajdziemy? czyli do rozproszonych Poganów pójdzie, i będzie uczył Pogany?
Cóż to za mowa którą wyrzekł: Szukać mię będziecie, ale nie znajdziecie: i gdzie Ja będę, wy przyść nie możecie?
A w on ostateczny dzień wielki Święta onego, stanął Jezus, i wołał mówiąc: Jeśli kto pragnie, niech do mnie przydzie, a pije!
Kto wierzy w mię, jako mówi pismo, rzeki wody żywey popłyną z żywota jego.
(A to mówił o Duchu którego wziąć mieli wierzący weń: abowiem jeszcze nie był <i>dany</i> Duch Święty, przeto że jeszcze Jezus nie był uwielbiony.)
Wiele ich tedy z onego ludu słysząc te słowa, mówili: Tenci jest prawdziwie on Prorok.
A drudzy mówili: Ten jest Chrystus. Ale niektórzy mówili: Azaż z Galilejey przydzie Chrystus?
Azaż nie mówi Pismo, Iż z nasienia Dawidowego, i z Betlehem miasteczka, gdzie był Dawid, przydzie Chrystus?
A tak stało się rozerwanie dla niego miedzy ludem.
I chcieli go niektórzy z nich pojimać, ale żaden nie ściągnął nań rąk <i>swojich.</i>
Przyszli tedy słudzy do Przedniejszych Kapłanów, i do Faryzeuszów: Którzy im rzekli: Przeczżeście go nie przywiedli?
Odpowiedzieli oni słudzy: Nigdy tak nie mówił człowiek, jako ten człowiek.
I odpowiedzieli im Faryzeuszowie: Alboście i wy zwiedzieni?
Izali kto uwierzył weń z Książąt, albo z Faryzeuszów?
Tylko ten gmin, który nie zna zakonu: przeklęci są.
I rzekł do nich Nikodem, który był przyszedł w nocy do niego, będąc jeden z nich:
Izali zakon nasz sądzi człowieka, jeśliby pierwey nie słyszał od niego, i nie poznałby, co czyni?
A oni mu odpowiedzieli, i rzekli: Izaliś i ty Galilejczyk? Badajże się, a obacz, żeć Prorok z Galilejey nie powstał.
I poszedł każdy do domu swego.
