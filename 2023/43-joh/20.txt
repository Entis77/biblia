A pierwszego dnia po Sabbacie, Marya Magdalena przyszła rano do grobu, gdy jeszcze było ciemno, i ujrzała kamień odwalony od grobu.
I bieżała a przyszła do Symona Piotra, i do <i>onego</i> drugiego ucznia którego miłował Jezus, i rzekła im: Wzięli Pana z grobu; a nie wiemy gdzie go położyli.
Tedy wyszedł Piotr, i on drugi uczeń, a szli do grobu.
I bieżeli oba społem; ale on drugi uczeń wyścignął Piotra, i pierwey przyszedł do grobu.
A nachyliwszy się, ujrzał leżące prześcieradła: wszakże tam nie wszedł.
Przyszedł też i Symon Piotr idąc za nim, i wszedł w grób, i ujrzał prześcieradła leżące:
I chustkę która była na głowie jego; nie z prześcieradły położoną, ale z osobna na jednym miejscu zwinioną.
Potym wszedł i on drugi uczeń, który był pierwey przyszedł do grobu; i ujrzał, a uwierzył.
Abowiem jeszcze nie rozumieli pisma, iż miał zmartwychwstać.
I odeszli zaś oni uczniowie do domu.
Ale Marya stała u grobu na dworze płacząc. A gdy płakała, nachyliła się w grób.
I ujrzała dwu Anjołów w bieli siedzących; jednego u głowy, a drugiego u nóg, tam gdzie było położone ciało Jezusowe.
Którzy jey rzekli; Niewiasto, czemu płaczesz? Rzekła im; Iż wzięli Pana mego, a nie wiem gdzie go położyli.
A to rzekłszy, obróciła się na zad, i ujrzała Jezusa stojącego: lecz nie wiedziała iż Jezus był.
Rzekł jey Jezus: Niewiasto, czemu płaczesz? kogo szukasz? A ona mniemając żeby był ogrodnik, rzekła mu: Panie, jeśliś go ty wziął, powiedz mi gdzieś go położył, a ja go wezmę.
Rzekł jey Jezus: Marya. Która obróciwszy się, rzekła mu; Rabboni: co się wykłada: Nauczycielu.
Rzekł jey Jezus; Nie dotykaj się mnie, bom jeszcze nie wstąpił do Ojca mego; ale idź do braci mojey, a powiedz im: Wstępuję do Ojca mego i Ojca waszego; i <i>do</i> Boga mego i Boga waszego.
<i>Tedy</i> przyszła Marya Magdalena, oznajmując uczniom że widziała Pana, a że jey to powiedział.
A gdy był wieczór dnia onego pierwszego po Sabbacie, a drzwi były zamknione, gdzie byli uczniowie zgromadzeni dla bojaźni Żydowskiey, przyszedł Jezus, i stanął w pośrodku <i>nich,</i> i rzekł im; Pokój wam.
A to rzekszy, pokazał im ręce i bok swój. I uradowali się uczniowie ujrzawszy Pana.
Rzekł im zasię Jezus: Pokój wam. Jako mię posłał Ociec, tak i Ja was posyłam.
A to rzekszy, tchnął <i>na nie,</i> i rzekł im; Weźmicie Ducha Świętego.
Którymkolwiek grzechy odpuścicie, będą im odpuszczone, a którymkolwiek zatrzymacie, będą zatrzymane.
A Tomasz jeden ze dwunaści, którego zowią Dydymus, nie był z nimi, gdy był przyszedł Jezus.
I rzekli mu drudzy uczniowie: Widzieliśmy Pana. Ale im on rzekł; Jeśli nie ujrzę w ręku jego znaków goździ, a nie włożę palca mego w znaki goździ, i nie włożę ręki mojey w bok jego, nie uwierzę.
A po ośmi dni, byli zasię uczniowie jego w domu, i Tomasz z nimi: I przyszedł Jezus gdy były drzwi zamknione, a stanął w pośrodku <i>nich,</i> i rzekł; Pokój wam.
Potym rzekł Tomaszowi: Włóż sam palec twój, a oglądaj ręce moję; i zciągni rękę twoję, i włóż ją w bok mój: a nie bądź niewiernym, ale wiernym.
Tedy odpowiedział Tomasz i rzekł mu; Pan mój, i Bóg mój.
Rzekł mu Jezus; Żeś mię ujrzał, <i>Tomaszu,</i> uwierzyłeś: Błogosławieni którzy nie widzieli, a uwierzyli.
Wieleć i innych cudów uczynił Jezus przed oczyma uczniów swojich, które nie są napisane w tych księgach.
Ale te są napisane, abyście wierzyli, że Jezus jest Chrystus Syn Boży: a żebyście wierząc, żywot mieli w Imieniu jego.
