A dnia trzeciego było wesele w Kanie Galilejskiey: i była tam matka Jezusowa.
Wezwany też był i Jezus i uczniowie jego, na ono wesele.
A gdy nie stało wina, rzekła matka Jezusowa do niego: Wina nie mają.
Rzekł jey Jezus; Co Ja mam z tobą, niewiasto? jeszczeć nie przyszła godzina moja.
Rzekła matka jego sługom; Cokolwiek wam rzecze, uczyńcie.
I było tam sześć stągwi kamiennych, postawionych według oczyścienia Żydowskiego, biorących w się każda dwie albo trzy wiadra.
Rzekł im Jezus; Napełnicie te stągwie wodą. I napełnili je aż do wierzchu.
Tedy im rzekł; Czerpajcież teraz, a donieście Przełożonemu wesela. I donieśli.
A gdy skosztował Przełożony wesela oney wody, która się stała winem, (a nie wiedział z kądby było; lecz słudzy wiedzieli którzy wodę czerpali), zawołał on Przełożony wesela, oblubieńca:
I rzekł mu; Każdy człowiek pierwey dawa wino dobre; a gdy sobie podpiją, tedy podlejsze: a tyś dobre wino zachował aż do tego czasu.
Tenci początek cudow uczynił Jezus w Kanie Galilejskiey, a objawił chwałę swoję; i uwierzyli weń uczniowie jego.
Potym zstąpił do Kapernaum, on, i matka jego, i bracia jego, i uczniowie jego, i zmieszkali tam nie wiele dni;
Abowiem była blisko Wielkanoc Żydowska, i wstąpił Jezus do Jeruzalem.
I znalazł w Kościele siedzące te co przedawali woły, i owce, i gołębie, i te co pieniędzmi handlowali.
A uczyniwszy bicz z powrozkow, wszystkie wygnał z Kościoła, i owce, i woły: a tych co pieniędzmi handlowali, pieniądze rozsypał, i stoły poprzewracał;
A tym co gołębie sprzedawali/ rzekł; Wynieście to z tąd, a nie czyńcie domu Ojca mego, domem kupieckim.
I wspomnieli sobie uczniowie jego, iż napisano; Gorliwość domu twego zżarła mię.
Tedy odpowiedzieli Żydowie, i rzekli mu: Cóż nam za znak pokażesz, iż to czynisz?
Odpowiedział Jezus, i rzekł im: Rozwalcie ten Kościół; a we trzech dniach wystawię go.
Rzekli tedy Żydowie; Czterdzieści i sześć lat budowano ten Kościół; a ty go we trzech dniach wystawisz?
Ale on mówił o kościele ciała swego.
Przetoż gdy zmartwychwstał wspomnieli uczniowie jego, iż im to był powiedział: i uwierzyli pismu, i słowu, które wyrzekł Jezus.
A gdy był w Jeruzalem na Wielkanoc w Święto, wiele ich uwierzyło w Imię jego, widząc cuda jego, które czynił.
Ale Jezus nie zwierzał im samego siebie, przeto iż on znał wszystkie:
A iż nie potrzebował, aby <i>mu</i> kto świadectwo wydawał o człowieku; abowiem on wiedział co było w człowieku.
