Było potym Święto Żydowskie, i wstąpił Jezus do Jeruzalem.
A była w Jeruzalem przy owczey <i>bramie</i> sadzawka, którą zowią po Żydowsku Betesda, mająca pięć ganków.
W tych leżało mnóstwo wielkie niedołężnych, ślepych, chromych, wyschłych, którzy czekali poruszenia wody.
Abowiem Anioł czasu pewnego zstępował w sadzawkę i poruszał wodę. A tak kto pierwszy wstąpił po wrzuszeniu wody, zstawał się zdrowym, jakąbykolwiek chorobą zjęty był.
A był tam niektóry człowiek trzydzieści i ośm lat chorobą złożony.
Tego gdy Jezus ujrzał leżącego, a poznawszy że już przez długi czas chorował, rzekł mu: Chcesz być zdrów?
Odpowiedział mu on chory; Panie, nie mam człowieka któryby mię, gdy bywa poruszona woda, wrzucił do sadzawki; ale gdy ja idę, inszy przede mną wstępuje.
Rzekł mu Jezus: Wstań, weźmi łoże twoje, a chodź.
A zarazem stał się zdrowym on człowiek: i wziął łoże swoje, i chodził. A był Sabbat onego dnia.
Tedy rzekli Żydowie onemu uzdrowionemu: Sabbat jest; nie godzić się łoża nosić.
Odpowiedział im: Ten który mię uzdrowił, tenże mi rzekł; Weźmi łoże twoje, a chodź.
I pytali go: Któryż jest ten człowiek, coć powiedział; Weźmi łoże twoje, a chodź?
A on uzdrowiony nie wiedział, ktoby był; abowiem był Jezus ustąpił, ponieważ wiele ludu było na onym miejscu.
Potym go Jezus znalazł w Kościele, i rzekł mu: Otoś się stał zdrowym; Nie grzesz więcey, aby co gorszego na cię nie przyszło.
A odszedszy on człowiek, powiedział Żydom, iż to był Jezus, który go uzdrowił.
A przetoż Żydowie prześladowali Jezusa, i szukali jakoby go zabili, że to uczynił w Sabbat.
A Jezus im odpowiedział: Ociec mój aż do tąd pracuje, i Ja pracuję.
Dla tego tedy tym więcey szukali Żydowie jakoby go zabili: nie tylko iż gwałcił Sabbat, ale że i Ojca swego powiadał być Bogiem, czyniąc się równym Bogu.
Odpowiedział tedy Jezus, i rzekł im: Zaprawdę zaprawdę powiadam wam, Nie może Syn sam od siebie nic czynić, jedno co widzi że Ociec czyni: Abowiem cokolwiek on czyni, to także i Syn czyni.
Boć Ociec miłuje Syna, i ukazuje mu wszystko co sam czyni, i większe mu nad te sprawy pokaże, abyście się wy dziwowali.
Abowiem jako Ociec wzbudza umarłe i ożywia, tak i Syn które chce ożywia.
Bo Ociec nikogo nie sądzi, lecz wszystek sąd dał Synowi.
Ab wszyscy czcili Syna tak jako czczą Ojca. Kto nie czci Syna, nie czci i Ojca, który go posłał.
Zaprawdę, zaprawdę powiadam wam: Kto słowa mego słucha, i wierzy onemu, który mię posłał, ma żywot wieczny: i nie przydzie na sąd, ale przeszedł z śmierci do żywota.
Zaprawdę, zaprawdę powiadam wam, Że idzie godzina, i teraz iest, gdy umarli usłyszą głos Syna Bożego: a którzy usłyszą, żyć będą.
Abowiem jako Ociec ma żywot sam w sobie tak dał i Synowi, aby miał żywot w samym sobie.
I dał mu moc i sąd czynić, bo jest Synem człowieczym.
Nie dziwujcież się temu, boć przydzie godzina, w którą wszyscy co są w grobiech, usłyszą głos jego.
I pójdą ci którzy dobrze czynili, na powstanie żywota: ale ci którzy źle czynili, na powstanie sądu.
Nie mogęć ja sam od siebie nic czynić Jako słyszę, tak sądzę: a sąd mój jest sprawiedliwy: bo nie szukam woli mojey, ale woli tego który mię posłał, Ojca.
Jesliżeć Ja sam o sobie świadczę, świadectwo moje nie jest prawdziwe.
Inszy jest co o mnie świadczy, i wiem że prawdziwe jest świadectwo, które wydawa o mnie.
Wyście słali do Jana, a on dał świadectwo prawdzie.
Ale Ja nie od człowieka świadectwo biorę, ale to mówię, abyście wy byli zbawieni.
Onci był świecą gorającą i świecącą: A wyście się chcieli do czasu poradować w światłości jego.
Ale Ja mam świadectwo większe niż Janowe. Abowiem sprawy które mi dał Ociec, abym je wykonał: te same sprawy które Ja czynię, świadczą o mnie, iż mię Ociec posłał.
A Ociec który mię posłał, onże świadczył o mnie; któregoście wy głosu nigdy nie słyszeli, aniście osoby jego widzieli.
I słowa jego nie macie w sobie mieszkającego; abowiem, którego on posłał, temu nie wierzycie.
Badajcież się pism; boć się wam zda, że w nich żywot wieczny macie, a one są które świadectwo wydawają o mnie.
A wżdy do mnie przyść nie chcecie, abyście żywot mieli.
Chwały od ludzi nie przyjmuję.
Alem was poznał, że miłości Bożey nie macie w sobie.
Jam przyszedł w Imieniu Ojca mego, a nie przyjmujecie mię: jesliżby przyszedł inny w imieniu swojim, onego przyjmiecie.
Jakoż wy możecie wierzyć, chwałę jedni od drugich przyjmując, ponieważ chwały, która <i>jest</i> od samego Boga, nie szukacie?
Nie mniemajcie, abym Ja was miał oskarzać przed Ojcem: jestci, który skarzy na was, Mojzesz; w którym wy nadzieję macie.
Bo gdybyście wierzyli Mojzeszowi, wierzylibyście i mnie; gdyż on o mnie pisał.
Ale ponieważ Pismom jego nie wierzycie i jakoż słowom mojim uwierzycie?
