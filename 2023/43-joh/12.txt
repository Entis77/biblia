Tedy Jezus szóstego dnia przed Wielkanocą przyszedł do Betaniey, kędy był Łazarz ten, który był umarł, którego wzbudził od umarłych.
Tamże mu sprawili wieczerzę, a Marta posługowała: a Łazarz był jednym z onych, którzy z nim społem u stołu siedzieli.
A Marya wziąwszy funt maści Szpikanardowey barzo drogiey, namazała nogi Jezusowe, i utarła włosami swojimi nogi jego: i napełniony był on dom wonnością <i>oney</i> maści.
Tedy rzekł jeden z Uczniów jego, Judasz, <i>syn</i> Symona Iszkaryot, który go miał wydać:
Przeczże tey maści nie przedano za trzy sta groszy, a nie dano ubogim?
A to mówił, nie iżby miał pieczą o ubogich, ale iż był złodziejem, i mieszek miał: a cokolwiek włożono, nosił.
Tedy rzekł Jezus: Zaniechaj jey; na dzień pogrzebu mego to chowała.
Abowiem ubogie zawżdy z sobą macie, ale mnie nie zawżdy mieć będziecie.
Dowiedział się tedy lud wielki z Żydów, iż tam był: i przyszli nie tylko dla Jezusa, ale też aby Łazarza widzieli, którego był wzbudził od umarłych.
I radzili się Przedniejszy kapłani żeby i Łazarza zabili.
Bo wiele z Żydów dla niego odstępowali, i wierzyli w Jezusa.
Nazajutrz wielki lud który był przyszedł na Święto, usłyszawszy iż Jezus idzie do Jeruzalem:
Nabrali gałązek palmowych, i wyszli na przeciwko niemu, i wołali: Hosanna, błogosławiony który idzie w Imieniu Pańskim Król Izraelski.
A dostawszy Jezus oślęcia, wsiadł na nie, jako napisano jest:
Niebój się córko Syońska: Oto Król twój idzie, siedzący na oślęciu.
A tego z przodku nie zrozumieli uczniowie jego: Ale gdy był Jezus uwielbiony, tedy wspomnieli, iż to było o nim napisano, a że mu to uczynili.
Świadczył tedy lud który z nim był, iż Łazarza zawołał z grobu, i wzbudził go od umarłych.
Dla tego też wyszedł przeciwko niemu lud, że słyszał, iż on ten cud uczynił.
Tedy mówili Faryzeuszowie między sobą; A widzicie że nic nie sprawicie: oto świat za nim poszedł:
A byli niektórzy Grekowie z tych którzy przychodzili <i>do Jeruzalem,</i> żeby się modlili w Święto.
Ci tedy przyszli do Filipa, który był z Betsajdy Galilejskiey, i prosili go, mówiąc: Panie, chcemy Jezusa widzieć.
Szedł Filip, i powiedział Andrzejowi: A Andrzyj zasię i Filip powiedzieli Jezusowi.
A Jezus odpowiedział im, mówiąc: Przyszła godzina, aby był uwielbiony Syn człowieczy.
Zaprawdę zaprawdę powiadam wam: Jeśliby ziarno pszeniczne wpadszy do ziemie, nie obumarło, ono samo zostawa: lecz jeśliby obumarło, wielki pożytek przynosi.
Kto miłuje duszę swoję, utraci ją: a kto nienawidzi dusze swojey na tym świecie, ku wiecznemu żywotowi strzeże jey.
Jeśli mnie kto służy, niechże mię naśladuje: a gdziem Ja jest, tam i sługa mój będzie. A jeśli mnie kto służyć będzie, uczci go Ociec mój.
Terazci dusza moja zatrwożona jest; i cóż rzekę? Ojcze zachowaj mię od tey godziny. Alemci dla tego przyszedł, na tę godzinę.
Ojcze, uwielbi Imię twoje. Przyszedł tedy głos z nieba; I uwielbiłem, i jeszcze uwielbię.
A lud ten który stał i słyszał, mówił: Zagrzmiało. A drudzy mówili: Anioł do niego mówił.
Odpowiedział Jezus, i rzekł: Nie dla mnie się ten głos stał, ale dla was.
Teraz jest sąd świata tego: teraz Książę świata tego precz wyrzucone będzie.
A Ja jeśli będę podwyższony od ziemie, pociągnę wszystkich do siebie.
(A mówił to oznajmując jaką śmiercią miał umrzeć.)
Odpowiedział mu on lud: Myśmy słyszeli z Zakonu, iż Chrystus trwa na wieki: A jakoż ty mówisz, że musi bydź podwyższony Syn człowieczy: I któryż to jest Syn człowieczy?
Tedy im rzekł Jezus: Jeszcze do małego czasu jest z wami światłość. Chodźcież tedy póki światłość macie, żeby was ciemności nie ogarnęły: bo kto w ciemności chodzi, nie wie kędy idzie.
Póki światłość macie, wierzcie w światłość, abyście byli synami światłości. To powiedział Jezus: A odszedszy, zchronił się od nich.
A choć tak wiele cudów uczynił przed nimi, <i>przecie</i> nie uwierzyli weń:
Aby się wypełniło słowo Izajasza Proroka, które powiedział: Panie, i któż uwierzył kazaniu naszemu, a ramię Pańskie komuż jest objawione?
Dla tego uwierzyć nie mogli, iż jeszcze powiedział Izajasz:
Zaślepił oczy ich, i zatwardził serce ich: aby oczyma nie widzieli i sercem nie zrozumieli, i nie nawrócili się, abym je uzdrowił.
To powiedział Izajasz, gdy widział chwałę jego, i mówił o nim.
Wszakże jednak i z Książąt wiele ich weń uwierzyło: ale dla Faryzeuszów nie wyznawali, aby z bóżnice nie byli wyłączeni.
Bo umiłowali chwałę ludzką, więcey niż chwałę Bożą.
I wołał Jezus a mówił: Kto wierzy w mię, nie w mię wierzy, ale w onego który mię posłał.
I kto mię widzi, widzi onego który mię posłał.
Ja światłość przyszedłem na świat, aby żaden kto wierzy w mię, w ciemnościach nie został.
A jeśliby kto słuchał słów mojich, a nie uwierzyłby, Jać go nie sądzę: Bom nie przyszedł, żebym sądził świat, ale żebym zbawił świat.
Kto mną gardzi a nieprzyjmuje słów mojich, ma ktoby go sądził. Słowa którem Ja mówił, one go osądzą w ostateczny dzień.
Bom Ja z siebie samego nie mówił, ale ten który mię posłał, Ociec, on mi rozkazanie dał, cobym mówić i cobym powiadać miał.
I wiem że rozkazanie jego jest żywot wieczny. Przetoż to co Ja wam mówię, jako mi powiedział Ociec, tak mówię.
