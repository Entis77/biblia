To powiedziawszy Jezus, podniósł oczy swoje w niebo i rzekł: Ojcze, przyszła godzina, uwielbi Syna twego, aby też i Syn twój uwielbił ciebie.
Jakoś mu dał moc nad wszelkim ciałem, aby tym wszystkim któreś mu dał, dał żywot wieczny.
A toć jest żywot wieczny, aby ciebie poznali samego prawdziwego Boga, i któregoś posłał, Jezusa Chrystusa.
Jam cię uwielbił na ziemi, i dokończyłem sprawy, którąś mi dał, abym ją czynił.
A teraz uwielbi mię ty Ojcze u siebie samego tą chwałą, którąm miał u ciebie, pierwey niżeli świat był.
Objawiłem Imię twoje ludziom, któreś mi dał z świata: Twojić byli, i dałeś mi je, i zachowali słowa twoje.
A teraz poznali, iż wszystko coś mi dał, od ciebie jest.
Abowiem słowa któreś mi dał, dałem im: a oni <i>je</i> przyjęli, i poznali prawdziwie, iżem od ciebie wyszedł; a uwierzyli, żeś ty mnie posłał.
Jać za nimi proszę: Nie za światem proszę; ale za tymi, któreś mi dał: bo twoji są.
I wszystko moje, jest twoje, a twoje, moje: i uwielbionym jest w nich.
A nie jestem więcey na świecie, ale oni są na świecie; a Ja do ciebie idę. Ojcze święty, zachowaj je w Imieniu twojim, któreś mi dał: aby byli jedno, jako i my.
Gdym z nimi był na świecie, Jam je zachowywał w Imieniu twojim. Któreś mi dał, strzegłem <i>ich;</i> i żaden z nich nie zginął, tylko on syn zatracenia: żeby się pismo wypełniło.
Ale teraz do ciebie idę; i mówię to na świecie, aby mieli radość moję doskonałą w sobie.
Jam im dał słowo twoje, a świat je miał w nienawiści: bo nie są z świata, jako i Ja nie jestem z świata.
Nie proszę abyś je wziął z świata; ale abyś je zachował ode złego.
Nie sąć z świata, jako i Ja nie jestem z świata.
Poświęć-że je w prawdzie twojey. Słowo twoje jest prawdą.
Jakoś ty mnie posłał na świat, <i>tak</i> i Ja posłałem je na świat.
A Ja poświęcam samego siebie za nie, aby i oni poświęceni byli w prawdzie.
Nie tylko za tymi proszę, lecz i za onymi, którzy przez słowo ich uwierzą w mię;
Aby wszyscy byli jedno, jako ty Ojcze we mnie, a Ja w tobie; aby i oni w nas jedno byli: aby świat uwierzył, żeś ty mnie posłał.
A Ja tę chwałę, którąś mi dał, dałem im: aby byli jedno, jako my jedno jesteśmy;
Ja w nich, a ty we mnie, aby byli doskonałymi w jedno: a iżby poznał świat, żeś ty mię posłał; a żeś je umiłował, jakoś i mię umiłował.
Ojcze któreś mi dał, chcę, aby gdziem Ja jest, i oni byli ze mną: aby oglądali chwałę moję, którąś mi dał; abowiemęś mię umiłował przed założeniem świata.
Ojcze sprawiedliwy, i świat cię nie poznał: alem Ja ciebie poznał, a i ci poznali, żeś ty mnie posłał.
I uczyniłem im znajome Imię twoje, i znajome uczynię: aby miłość, którąś mnie umiłował, w nich była, a Ja w nich.
