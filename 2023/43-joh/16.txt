Tomci wam powiedział, abyście się nie gorszyli.
Wyłączać was będą z bóżnic: owszem przydzie godzina, że wszelki, który was zabije, będzie mniemał, że Bogu posługę czyni.
A toć wam uczynią, iż nie poznali Ojca ani mnie.
Alemci wam to powiedział, abyście, gdy przydzie ta godzina, wspomnieli na to, żem Ja wam opowiedział, a tegom wam z początku niepowiadał, bom był z wami.
Lecz teraz idę do onego, który mię posłał: a żaden z was nie pyta mię; Dokąd idziesz?
Ale żem wam to powiedział, smętek napełnił serce wasze.
Lecz Ja wam prawdę mówię: Wamci to pożyteczno, abym Ja odszedł. Bo jeśli nie odejdę, Pocieszyciel on nie przydzie do was. Ale jeśli odejdę, poślę go do was.
A on przyszedszy, będzie karał świat z grzechu, i z sprawiedliwości, i z sądu.
Z grzechu mówię, iż nie uwierzyli w mnie;
Z sprawiedliwości zasię, iż do Ojca mego idę; a już mię więcey nie ujrzycie.
A z sądu, iż Książę tego świata już jest osądzone.
Mamci wam jeszcze wiele mówić, ale teraz znieść nie możecie.
Lecz gdy przydzie on Duch prawdy, wprowadzi was we wszelką prawdę; bo nie sam od siebie mówić będzie, ale cokolwiek usłyszy, mówić będzie, i przyszłe rzeczy wam opowie.
On mię uwielbi, bo z mego weźmie, a opowie wam.
Wszystko co ma Ociec, moje jest: dla tegom rzekł; Że z mego weźmie, a wam opowie.
Maluczko, a nie ujrzycie mię: i zasię maluczko, a ujrzycie mię; bo Ja idę do Ojca.
Mówili tedy <i>niektórzy</i> z uczniów jego między sobą: Cóż to jest co nam mówi: Maluczko, a nie ujrzycie mię: i zasię maluczko, a ujrzycie mię, a iż Ja idę do Ojca?
Przetoż mówili: Cóż to jest co mówi: Maluczko? Nie wiemy co mówi?
Tedy Jezus poznał, że go pytać chcieli, i rzekł im: O tym się pytacie między sobą, żem rzekł: Maluczko, a nie ujrzycie mię: i zasię maluczko, a ujrzycie mię.
Zaprawdę zaprawdę powiadam wam: Że wy będziecie płakać i narzekać, a świat się będzie weselił: wy smutni będziecie, ale smętek wasz obróci się wam w wesele.
Niewiasta gdy rodzi, smętek ma, bo przyszła godzina jey: lecz gdy porodzi dzieciątko, już nie pamięta uciśnienia dla radości, iż się człowiek na świat narodził.
I wy teraz smutek macie: ale zasię ujrzę was, a będzie się radowało serce wasze, a radości waszey nikt nie odejmie od was.
A dnia onego nie będziecie mnie o nic pytać. Zaprawdę zaprawdę powiadam wam: O cokolwiekbyście prosili Ojca w Imieniu mojim, da wam.
Do tąd o niceście nie prosili w Imieniu mojim. Proścież a weźmiecie, aby radość wasza była doskonała.
Tomci wam przez przypowieści mówił: ale idzie godzina, gdy już daliey nie przez przypowieści mówić wam będę: lecz jawnie o Ojcu mojim oznajmię wam.
W on dzień w Imieniu mojim prosić będziecie: a nie mówię wam; Iż Ja będę Ojca prosił za wami:
Abowiem sam Ociec miłuje was, żeście wy mnie umiłowali: i uwierzyliście żem Ja od Boga wyszedł.
Wyszedłem od Ojca, a przyszedłem na świat: i zasię opuszczam świat, a idę do Ojca.
Rzekli mu uczniowie jego: Oto teraz jawnie mówisz, a żadney przypowieści nie powiadasz.
Teraz wiemy że wszystko wiesz, a nie potrzebujesz, aby cię kto pytał: przez to wierzymy, żeś od Boga wyszedł.
Odpowiedział im Jezus; Teraz wierzycie:
Oto przydzie godzina, owszem już przyszła, że się rozproszycie każdy do swego, a mnie samego zostawicie: lecz nie jestem sam, bo Ociec jest ze mną.
Tomci wam powiedział, abyście we mnie pokój mieli. Na świecie ucisk mieć będziecie: ale ufajcie, Jam zwyciężył świat.
