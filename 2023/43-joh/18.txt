To powiedziawszy Jezus, wyszedł z uczniami swojimi przez potok Cedron, gdzie był ogród: do którego on wszedł i uczniowie jego.
A wiedział i Judasz, który go wydawał, ono miejsce: bo się tam często zchadzał Jezus z uczniami swojimi.
Przetoż Judasz wziąwszy rotę i sługi od Przedniejszych Kapłanów i Faryzeuszów, przyszedł tam z laternami i z pochodniami, i z broniami.
Tedy Jezus wiedząc wszystko co nań przyść miało, wyszedłszy rzekł im: Kogo szukacie?
Odpowiedzieli mu: Jezusa Nazareńskiego. Rzekł im Jezus; Jam jest. A stał z nimi i Judasz, który go wydawał.
A skoro im rzekł; Jam jest: postąpili nazad i padli na ziemię:
Tedy ich zasię spytał; Kogo szukacie? A oni rzekli; Jezusa Nazareńskiego.
Odpowiedział Jezus: Powiedziałem wam, żem Ja jest. Jeśli tedy mnie szukacie, dopuśćcież tym odejść.
Aby się wypełniły słowa, które był powiedział; Nie straciłem żadnego z tych, któreś mi dał.
Tedy Symon Piotr mając miecz, dobył go: i uderzył sługę Kapłana Nawyższego, i uciął mu ucho jego prawe. A temu słudze imię było Malchus.
I rzekł Jezus Piotrowi: Włóż miecz twój w pochwy. Izali nie mam pić kielicha tego, który mi dał Ociec?
Rota tedy i Rotmistrz, i słudzy Żydowscy pojimali Jezusa i związali go.
A wiedli go naprzód do Annasza: Bo był Świekier Kaifaszow, który był Nawyższym Kapłanem roku onego.
A Kaifasz ten był, który Żydom radził; że pożyteczno jest, aby jeden człowiek umarł za lud.
I szedł za Jezusem Symon Piotr, i drugi uczeń. A ten uczeń był znajomy Nawyższemu Kapłanowi, i wszedł z Jezusem do dworu Nawyższego Kapłana.
Ale Piotr stał u drzwi na dworze. Wyszedł tedy on drugi uczeń, który był znajomy Nawyższemu Kapłanowi; i mówił z odźwierną, i wprowadził tam Piotra.
Tedy rzekła Piotrowi dziewka odźwierna; Izaliś i ty nie jest z uczniów tego człowieka? On odpowiedział: Nie jestem.
Stali tedy słudzy i czeladź, uczyniwszy ogień, bo zimno było; i grzali się: Był też z nimi Piotr stojąc i grzejąc się.
A tak Nawyższy Kapłan pytał Jezusa o jego ucznie, i o naukę jego.
Odpowiedział mu Jezus: Jam jawnie mówił światu: Jam zawsze uczył w bóżnicy i w Kościele, gdzie się zewsząd Żydowie zchadzają: a potajemnie nicem nie mówił.
Cóż mię pytasz? Pytaj tych którzy słuchali, com im mówił: cić oto wiedzą com Ja mówił.
A gdy on to mówił, jeden z sług, który tam stał, uderzył Jezusa laską, mówiąc; I także odpowiadasz Nawyższemu Kapłanowi?
Odpowiedział mu Jezus; Jeślim źle rzekł, daj świadectwo o złym: a jeśli dobrze, przeczże mię bijesz?
<i>I</i> odesłał go Annasz związanego do Kaifasza Nawyższego kapłana.
A Symon Piotr stał i grzał się. I rzekli do niego; Azażeś i ty nie jest z uczniów jego? A on się zaprzał, mówiąc: Nie jestem.
Rzekł mu niektóry z sług Kapłana Nawyższego, powinowaty onego, któremu był Piotr uciął ucho: Izażem Ja ciebie nie widział w ogrodzie z nim?
Zaprzał się zasię Piotr: a zarazem kur zapiał.
Prowadzili tedy Jezusa od Kaifasza na ratusz: a było rano. I nie weszli sami na ratusz, aby się nie zmazali; ale iżby pożywali Baranka Wielkonocnego.
Tedy wyszedł do nich Piłat, i rzekł: Jakąż skargę przynosicie przeciwko człowiekowi temu?
Odpowiedzieli mu, i rzekli: Być ten nie był złoczyńcą, tedybyśmyć go nie podali.
I rzekł Piłat; Weźmicież go wy, a według Zakonu waszego osądźcie go. Rzekli mu Żydowie; Nam się nie godzi zabijać nikogo.
Aby się wypełniły słowa Jezusowe które rzekł oznajmując, jaką miał śmiercią umrzeć.
Tedy zasię wszedł Piłat na ratusz, i zawołał Jezusa, i rzekł mu; Tyżeś jest Król Żydowski?
Odpowiedział mu Jezus; A samże to od siebie mówisz, czylić inszy powiedzieli o mnie?
Odpowiedział Piłat; Azażem ja Żyd? Naród twój i Przedniejszy Kapłani podali mi cię: Cóżeś wżdy uczynił?
Odpowiedział Jezus; Królestwo moje nie jest z tego świata: Gdyby królestwo moje z tego świata było, wżdyćby mię słudzy moji bronili, abym nie był wydany Żydom: Lecz teraz królestwo moje nie jest z tąd.
Tedy mu rzekł Piłat; Toś ty przecię jest Krol; Odpowiedział mu Jezus; Ty powiadasz żem Ja jest Królem. Jam się na to narodził, i na tom przyszedł na świat, abym świadectwo wydał prawdzie. Wszelki który jest z prawdy, słucha głosu mego.
Rzekł mu Piłat; Cóż jest prawda? A to rzekszy, wyszedł zasię do Żydów, i rzekł im; Ja w nim żadney winy nie znajduję.
A też u was jest ten zwyczaj, abym wam jednego wypuścił na Wielkanoc: chcecież tedy abym wam wypuścił tego Króla Żydowskiego?
Tedy zasię wszyscy zawołali, mówiąc: Nie tego, ale Barabbasza! A ten Barabbasz był zbójca.
