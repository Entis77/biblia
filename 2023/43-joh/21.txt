Potym się zaś ukazał Jezus uczniom u morza Tyberyadzkiego: a ukazał się tak.
Byli pospołu Symon Piotr, i Tomasz którego zowią Dydymus, i Natanael, który był z Kany Galilejskiey i synowie Zebedeuszowi, i drudzy dwa z uczniów jego.
Rzekł im Symon Piotr; Pójdę ryby łowić. Mówią mu; Pójdziemy i my z tobą. I szli, i wnet wstąpili w łódź: a oney nocy nic nie pojmali.
A gdy już było rano, stanął Jezus na brzegu: wszakże nie wiedzieli uczniowie, żeby był Jezus.
Rzekł im tedy Jezus: Dzieci, a macież co jeść? Odpowiedzieli mu: Nie mamy.
A on im rzekł; Zapuśćcie sieć po prawey stronie łodzi, a znajdziecie. I zapuścili: a już daliey nie mogli jey ciągnąć przed mnóstwem ryb.
I rzekł on uczeń, którego miłował Jezus Piotrowi; Pan jest. Symon tedy Piotr usłyszawszy iż Pan jest, przepasał się koszulą, (abowiem był nagi) i rzucił się w morze.
A drudzy zasię uczniowie przyszli w łodzi; (bo nie daleko było od brzegu, ale jakoby na dwu set łokiet) ciągnąc sieć z rybami.
A gdy wstąpili na brzeg, ujrzeli węgle nałożone, i rybę na nim leżącą, i chleb.
Rzekł im Jezus: Przynieście z tych ryb któreście teraz pojmali.
Wstąpił tedy Symon Piotr, i wyciągnął sieć na ziemię, pełną wielkich ryb; <i>Których było</i> sto pięćdziesiąt i trzy: a choć ich tak wiele było, nie zdarła się sieć.
Rzekł im Jezus: Pódźcie, obiedwajcie. A żaden z uczniów nie śmiał go pytać; Ty ktoś jest, wiedząc że jest Pan.
Tedy przyszedł Jezus, i wziął on chleb, i dał im: także i rybę.
A toć już trzeci raz ukazał się Jezus uczniom swojim po zmartwychwstaniu.
A gdy obiad odprawili, rzekł Jezus Symonowi Piotrowi; Symonie Jonaszow, miłujesz mię więcey niżeli ci? Rzekł mu; Tak jest Panie, ty wiesz że cię miłuję. Rzekł mu; Paś-że baranki moje.
Rzekł mu zasię powtóre; Symonie Jonaszow, miłujesz mię? Rzekł mu; Tak <i>jest</i> Panie, ty wiesz że cię miłuję. Rzekł mu; Paś-że Owce moje.
Rzekł mu potrzecie; Symonie Jonaszow, miłujesz mię? I zasmucił się Piotr, że mu potrzecie rzekł; Miłujesz mię? I odpowiedział mu: Panie ty wszystko wiesz, ty znasz że cię miłuję. Rzekł mu Jezus: Paś-że owce moje.
Zaprawdę zaprawdę powiadam tobie: Gdyś był młodszym, opasowałeś się i chodziłeś kędyś chciał: lecz gdy się zstarzejesz, wyciągniesz ręce twoje; a inny cię opasze, i poprowadzi gdziebyś nie chciał.
A to powiedział dawając znać, jaką śmiercią miał uwielbić Boga. A to powiedziawszy, rzekłmu: Pódź za mną.
A Piotr obróciwszy się, ujrzał onego ucznia którego miłował Jezus, pozad idącego; który się też był położył przy wieczerzy na piersiach jego, i rzekł był: Panie, któryż jest ten, co cię wyda?
Tego ujrzawszy Piotr, rzekł Jezusowi: Panie, a ten co?
Rzekł mu Jezus; Jeślibym chciał żeby on został aż przydę, co tobie do tego? Ty pódź za mną.
I wyszła ta powieść między bracią, żeby on uczeń umrzeć nie miał. Lecz mu nie rzekł Jezus, iż nie miał umrzeć: Ale: Jeśli chcę, aby został aż przydę, cóż tobie do tego?
Tenci jest on uczeń, który świadczy o tym, i to napisał: a wiemy że prawdziwe jest świadectwo jego.
Jest też jeszcze i innych wiele <i>rzeczy,</i> które czynił Jezus: które gdyby miały być wszystkie zosobna spisane, tuszę iż i sam świat nie mógłby ogarnąć Ksiąg, któreby napisane były. Amen.
