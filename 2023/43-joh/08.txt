A Jezus poszedł na górę oliwną.
Potym zasię raniuczko przyszedł do Kościoła: a lud wszystek zszedł się do niego; i siadszy uczył je.
I przywiedli do niego Nauczeni w piśmie i Faryzeuszowie niewiastę na cudzołóstwie zastaną, a postawiwszy ją w pośrodku,
Rzekli mu; Nauczycielu, tę niewiastę zastano na samym uczynku cudzołóstwa.
A w Zakonie nam Mojżesz przykazał takie kamionować: a ty co mówisz?
A to mówili kusząc go, aby go mogli oskarżyć. A Jezus zchyliwszy się na dół, pisał palcem na ziemi.
A gdy się go nie przestawali pytać, podniózszu się rzekł do nich; Kto z was jest bez grzechu, niech na nię pierwszy kamieniem rzuci.
A zasię zchyliwszy się na dół, pisał na ziemi.
Co gdy oni usłyszeli, będąc od sumnienia przekonani, jeden za drugim wychodzili, począwszy od starszych aż do ostatecznych; iż tylko sam Jezus został, a ona niewiasta w pośrzodku stojąca.
A podniózszy się Jezus, i żadnego nie widząc tylko onę niewiastę, rzekł jey; Niewiasto gdzież są oni co na cię skarżyli? Żaden cię nie potępił?
A ona rzekła; Żaden Panie. A Jezus jey rzekł; Ani Ja ciebie potępiam. Idźże, a już więcey nie grzesz.
Zasię im rzekł Jezus, mówiąc; Jam jest światłość świata. Kto mnie naśladuje, nie będzie chodził w ciemności, ale będzie miał światłość żywota.
Rzekli mu tedy Faryzeuszowie; Ty sam o sobie świadczysz, a świadectwo twoje nie jest prawdziwe.
Odpowiedział Jezus, i rzekł im: Chociaż Ja świadczę sam o sobie, <i>jednak</i> prawdziwe jest świadectwo moje: bo wiem z kądem przyszedł , i dokąd idę. Lecz wy nie wiecie z kądem przyszedł, i dokąd idę.
Wy według ciała sądzicie; ale Ja nikogo nie sądzę.
A choćbym i Ja sądził, sąd mój jest prawdziwy; bom nie jest sam, ale Ja, i który mię posłał, Ociec.
A w Zakonie waszym napisano jest; Iż dwojga ludzi świadectwo prawdziwe jest.
Jam jest który sam o sobie świadczę; świadczy o mnie i ten który mię posłał, Ociec.
Tedy mu rzekli: Gdzież jest ten twój Ociec? Odpowiedział Jezus: Ani mnie znacie, ani Ojca mego: Byście mnie znali, i Ojca byście mego znali.
Te słowa mówił Jezus w skarbnicy ucząc w Kościele: a żaden go nie pojimał; bo jeszcze była nie przyszła godzina jego.
Rzekł im tedy zasię Jezus: Ja idę, i będziecie mię szukać, a w grzechu waszym pomrzecie. Gdzie Ja idę, wy przyść nie możecie.
Mówili tedy Żydowie: Alboć się sam zabije że mówi; Gdzie Ja idę, wy przyść nie możecie.
I rzekł do nich; Wyście z niskości, a Jam z wysokości: wyście z tego świata, a Jam zaś nie jest z tego świata.
Przetomci wam powiedział: Iż pomrzecie w grzechach waszych. Bo jesli nie uwierzycie, żem Ja jest, pomrzecie w grzechach waszych.
Tedy mu rzekli: Któżeś ty jest? I rzekł im Jezus: To co wam i z początku powiadam.
Wieleć mam o was mówić i sądzić; ale ten który mię posłał jest prawdziwy: a Ja com od niego słyszał, to mówię na świecie.
Ale nie zrozumieli, że im o Ojcu mówił.
Przetoż im rzekł Jezus: Gdy wywyższycie Syna człowieczego, tedy poznacie żem Ja jest, a sam od siebie nic nie czynię: ale jako mię nauczył Ociec mój, tak mówię.
A ten który mię posłał, ze mną jest; nie zostawił mię samego Ociec: bo co mu się podoba, to Ja zawżdy czynię.
To gdy on mówił, wiele ich weń uwierzyło.
Tedy mówił Jezus do tych Żydów, co mu uwierzyli: Jeśli wy zostaniecie w słowie mojim, prawdziwie uczniami mojimi będziecie.
I poznacie prawdę, a prawda was wyswobodzi.
I odpowiedzieli mu: Myśmy nasienie Abrahamowe, a nigdyśmy nie służyli nikomu: jakoż ty mówisz, Iż wolnymi będziecie.
Odpowiedział im Jezus: Zaprawdę, zaprawdę, powiadam wam, Iż wszelki kto czyni grzech, sługą jest grzechu.
A sługać nie mieszka w domu na wieki, <i>ale</i> syn mieszka na wieki.
A przetoż jeśli was Syn wyswobodzi, prawdziwie wolnymi będziecie.
Wiem, żeście nasienie Abrahamowe: lecz szukacie abyście mię zabili, iż mowa moja nie ma u was miejsca.
Ja com widział u Ojca mego, powiadam: a wy też <i>to</i> coście widzieli u Ojca waszego, czynicie.
Odpowiedzieli mu i rzekli: Ociec nasz jest Abraham. Rzekł im Jezus: Byście byli synami Abrahamowymi, czynilibyście uczynki Abrahamowe.
Ale teraz szukacie abyście mię zabili, człowieka tego, którym wam prawdę mówił, którąm słyszał od Boga. Tego Abraham nie czynił.
Wy czynicie uczynki Ojca waszego. Rzekli mu tedy: My z nierządu nie jesteśmy zpłodzeni, jednegoż Ojca mamy, Boga.
Tedy im rzekł Jezus: Być był Bóg Ojcem waszym, tedybyście mię miłowali: gdyżem Ja od Boga wyszedł, i przyszedłem: anim sam od siebie przyszedł, ale mię on posłał.
Przeczże tey powieści mojey nie pojmujecie? Przeto iż nie możecie słuchać mowy mojey.
Wyście z Ojca Dyabła, i pożądliwości Ojca waszego czynić chcecie: onci był mężobójcą od początku, i w prawdzie nie stał, bo w nim prawdy niemasz: gdy mówi kłamstwo, z swego własnego mówi, iż jest kłamcą i ojcem kłamstwa.
A Ja że prawdę mówię, nie wierzycie mi.
Któż mię z was obwini z grzechu? Jeśliż prawdę mówię, przeczże wy mi nie wierzycie?
Ktoć z Boga jest, słów Bożych słucha: dlatego wy nie słuchacie, że z Boga nie jesteście.
Odpowiedzieli tedy Żydowie, i rzekli mu: Izali my nie dobrze mówimy, żeś ty jest Samarytan, i Dyabelstwo masz?
Odpowiedział Jezus: Jać Dyabelstwa nie mam, ale czczę Ojca mego: a wyście mię nie uczcili.
Jać nie szukam chwały mojey: jest ten który szuka i sądzi.
Zaprawdę zaprawdę powiadam wam: Jeśli kto słowa me zachowywać będzie, śmierci nie ogląda na wieki.
Tedy mu rzekli Żydowie: Terażeśmy poznali że Dyabelstwo masz. Abraham umarł, i Prorocy: A ty powiadasz: Jeśli kto słowa moje zachowywać będzie, śmierci nie skosztuje na wieki.
Izaś ty jest większy nad Ojca naszego Abrahama? który umarł, i Prorocy pomarli: Kimże się ty wżdy czynisz?
Odpowiedział Jezus: Jeśli się Ja sam chwalę, chwała moja nic nie jest. Jestci Ociec mój, który mię chwali: o którym wy powiadacie, że jest Bogiem waszym.
Lecz nie go znacie, a Ja go znam; i jeślibym rzekł, że go nie znam, byłbym podobnym wam kłamcą; ale go znam, i słowa jego zachowywam.
Abraham Ociec wasz z radością żądał, aby oglądał dzień mój, i oglądał i radował się.
Tedy rzekli Żydowie do niego; Piącidziesiąt lat jeszcze nie masz, a Abrahamaś widział?
Rzekł im Jezus: Zaprawdę zaprawdę powiadam wam; Pierwey niż Abraham był, jam jest.
Porwali tedy kamienie, aby nań ciskali. Lecz Jezus zchronił się, i wyszedł z Kościoła przechodząc przez pośrodek ich; i tak uszedł.
