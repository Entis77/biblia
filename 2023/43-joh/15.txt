Jam jest ona winna macica prawdziwa: a Ociec mój jestci winiarzem.
Każdą latorośl, która we mnie owocu nie przynosi, odcina: a każdą która przynosi owoc, oczyścia, aby obfitszy owoc przynosiła.
Już wy jesteście czystymi, dla słów którem do was mówił.
Mieszkajcież we mnie, a Ja w was. Jako latorośl nie może przynosić owocu sama z siebie, jeśli nie będzie trwała w winney macicy: także ani wy, jeśli we mnie mieszkać nie będziecie.
Jam jest winna macica, a wyście latorośle. Kto mieszka we mnie, a Ja w nim, ten przynosi wiele owocu: Bo bezemnie nic uczynić nie możecie.
Jeśliby kto nie mieszkał we mnie, precz wyrzucony będzie jako latorośl; i uschnie, i zbiorą je, i na ogień wrzucą, i zgorają.
Jeśli we mnie mieszkać będziecie, i słowa moje w was mieszkać będą, czegobyściekolwiek chcieli, proście, a stanie się wam.
W tym będzie uwielbiony Ociec mój, kiedy obfity owoc przyniesiecie, a będziecie mojimi uczniami.
Jako mię umiłował Ociec, <i>tak</i> i Ja umiłowałem was. Trwajcież w miłości mojey.
Jeśli Przykazania moje zachowacie, trwać będziecie w miłości mojey: Jakom i Ja zachował Przykazania Ojca mego, i trwam w miłości jego.
Tomci wam powiedział, aby wesele moje w was trwało, a wesele wasze było zupełne.
Toć jest przykazanie moje, abyście się społecznie miłowali, jakom i Ja was umiłował.
Większey miłości nad tę żaden nie ma; jedno gdyby kto duszę swoję położył za przyjacioły swoje.
Wy jesteście przyjaciele moji, jeśli czynić będziecie cokolwiek Ja wam przykazuję.
Już was daliey nie będę zwał sługami: bo sługa nie wie, co czyni Pan jego. Leczem was nazwał przyjacioły: bo wszystko comkolwiek słyszał od Ojca mego, oznajmiłem wam.
Nie wyście mnie obrali, alem Ja was obrał: i postanowiłem abyście wyszli, i przynieśli owoc, a owocby wasz aby trwał: i o cokolwiekbyście prosili Ojca w Imieniu mojim, żeby wam dał.
Toć wam przykazuję, abyście się społecznie miłowali.
Jeśli was świat nienawidzi, wiedzcie żeć mnie pierwey niżeli was miał w nienawiści.
Byście byli z świata, świat co jest jego, miłowałby: lecz iż nie jesteście z świata, alem Ja was wybrał z świata, przetoż was świat nienawidzi.
Wspomnicie na słowo którem Ja wam powiedział: Nie jest sługa większy nad Pana swego. Jeślić mnie prześladowali, i was prześladować będą: jeśli słowa moje zachowywali, i wasze zachowywać będą.
Aleć wam to wszystko czynić będą dla Imienia mego, iż nie znają onego który mię posłał.
Bym był nie przyszedł, a nie mówił im, nie mieliby grzechu: lecz teraz nie mają wymówki z grzechu swego.
Kto mnie nienawidzi, i Ojca mego nienawidzi.
Bym był tych uczynków nie czynił między nimi, których żaden inszy nie czynił, grzechuby nie mieli: lecz teraz i widzieli, i nienawidzieli, i mnie i Ojca mego.
Ale iżby się wypełniło słowo, które jest w Zakonie ich napisane: Że mię darmo mieli w nienawiści.
A gdy przydzie on Pocieszyciel, którego Ja wam poślę od Ojca, Duch prawdy, który od Ojca przychodzi: on o mnie świadczyć będzie.
Ale i wy świadczyć będziecie, bo ze mną od początku jesteście.
