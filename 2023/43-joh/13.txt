A przed Świętem Wielkonocnym, wiedząc Jezus iż przyszła godzina jego, aby przeszedł z tego świata do Ojca: umiłowawszy swoje którzy byli na świecie, aż do końca umiłował je.
A gdy była wieczerza, (a Dyabeł już był wrzucił w serce Judasza, <i>syna</i> Symonowego, Iszkaryoty, aby go wydał.)
Widząc Jezus iż wszystko Ociec podał do rąk jego, a iż od Boga wyszedł, i do Boga idzie:
Wstał od wieczerzy, i złożył szaty: a wziąwszy prześcieradło, przepasał się.
Potym nalał wody do miednice, i począł nogi umywać uczniom, i ucierać prześcieradłem, którym był przepasany.
Tedy przyszedł do Symona Piotra. A on mu rzekł; Panie, i tyż mnie masz nogi umywać?
Odpowiedział Jezus, i rzekł mu; Co Ja czynię, ty nie wiesz teraz, ale się potym dowiesz.
Rzekł mu Piotr; Nie będziesz ty nóg mojich umywał na wieki. Odpowiedział mu Jezus; Jeśli cię nie umyję, nie będziesz miał cząstki ze mną.
Tedy mu rzekł Symon Piotr; Panie, nie tylko nogi moje, ale i ręce, i głowę.
Rzekł mu Jezus: Ktoć jest umyty, nie potrzebuje jedno aby nogi umył: bo czysty jest wszystek: i wy jesteście czystymi, ale nie wszyscy.
Abowiem wiedział który go wydać miał, dla tegoż rzekł: Nie wszyscyście czystymi.
Gdy tedy umył nogi ich, i wziął szaty swoje, usiadszy zasię za stół, rzekł im: Wiecież com wam uczynił.
Wy mię nazywacie Nauczycielem i Panem, a dobrze mówicie: bomci jest <i>nim:</i>
Ponieważem Ja tedy umył nogi wasze, Pan i Nauczyciel, i wyście powinni jedni drugim nogi umywać.
Abowiem dałem wam przykład, abyście jako Ja wam uczynił, i wy czynili.
Zaprawdę zaprawdę powiadam wam, Nie jest sługa większy nad Pana swego: ani poseł jest większy nad onego, który go posłał.
Jeślić to wiecie, błogosławieni jesteście, jeźli to uczynicie.
Nie o wszystkichci was mówię, Jać wiem którem obrał: ale żeby się wypełniło pismo; Który je ze mną chleb, podniósł przeciwko mnie piętę swoję.
Terazci wam powiadam, przed tym niż się to stanie, abyście gdy się to stanie, uwierzyli, żem Ja jest.
Zaprawdę zaprawdę powiadam wam, Kto przyjmuje tego któregobym posłał, mnie przyjmuje: a kto mnie przyjmuje, onego przyjmuje który mię posłał.
To rzekłszy Jezus, zasmucił się w Duchu, i oświadczył, a rzekł: Zaprawdę zaprawdę powiadam wam, Że jeden z was wyda mię.
Tedy uczniowie spoglądali po sobie wątpiąc o kimby to mówił.
A był jeden z uczniów jego, który się był położył na łonie Jezusowym, ten którego miłował Jezus.
Przetoż na tego skinął Symon Piotr, aby się wypytał, któryby to był, o którym mówił.
A on położywszy się na piersiach Jezusowych, rzekł mu: Panie, któryż to jest?
Odpowiedział Jezus: Ten jest, któremu Ja omoczywszy sztuczkę chleba, podam. A omoczywszy sztuczkę chleba, dał Judaszowi, <i>synowi</i> Szymona, Iszkaryotowi.
A zaraz po oney sztuczce chleba, wstąpił weń Szatan. Tedy mu rzekł Jezus: Co czynisz, czyń rychło.
A tego żaden nie zrozumiał z spół-siedzących, na co mu to rzekł.
Abowiem niektórzy mniemali, gdyż Judasz miał mieszek, iż mu rzekł Jezus: Nakup czego nam potrzeba na Święto: albo iżby co dał ubogim.
Tedy on wziąwszy onę sztuczkę chleba, zarazem wyszedł. A noc była.
A gdy wyszedł, rzekł Jezus: Teraz jest uwielbiony Syn człowieczy, a Bóg uwielbiony jest w nim.
A ponieważ Bóg uwielbiony jest w nim, tedy go też Bóg uwielbi sam w sobie, i wnetże uwielbi go.
Synaczkowie, jeszcze maluczko jestem z wami. Będziecie mię szukać, ale ja jakom rzekł Żydom; Gdzie Ja idę, wy przyść nie możecie: <i>Tak</i> i wam teraz powiadam.
Przykazanie nowe dawam wam, abyście się społecznie miłowali: jakom i ja was umiłował, abyście się i wy społecznie miłowali.
Stądci poznają wszyscy, żeście uczniami mojimi, jeźli miłość mieć będziecie jedni przeciwko drugim.
Rzekł mu Szymon Piotr: Panie, do kądże idziesz? Odpowiedział mu Jezus: Dokąd Ja idę, <i>ty</i> teraz za mną iść nie możesz, ale potym pójdziesz za mną.
<i>Tedy</i> mu rzekł Piotr: Panie, przecz teraz za tobą iść nie mogę? Duszę moję za cię położę.
Odpowiedział mu Jezus: Duszę twoję za mię położysz? Zaprawdę zaprawdę powiadamci: Nie zapieje kur, aż się mnie po trzy kroć zaprzysz.
