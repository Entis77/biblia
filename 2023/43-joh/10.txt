Zaprawdę zaprawdę powiadam wam; Kto nie wchodzi drzwiami do owczarnie, ale wchodzi inędy, ten jest złodziey i zbójca;
Lecz kto wchodzi drzwiami, pasterzem jest owiec.
Temu odźwierny otwiera, i owce słuchają głosu jego; a on swojich własnych owiec z imienia woła, i wywodzi je.
A gdy wypuści owce swoje, idzie przed nimi, a owce idą za nim; bo znają głos jego.
Ale za cudzym nie idą, lecz uciekają od niego; bo nie znają głosu obcych.
Tę im przypowieść Jezus powiedział: lecz oni nie zrozumieli tego co im mówił.
Rzekł im tedy zasię Jezus: Zaprawdę zaprawdę powiadam wam; Iżem Ja jest drzwiami owiec.
Wszyscy ile ich przede mną przyszło, złodzieje są i zbójcy; ale ich nie słuchały owce.
Jamci jest drzwiami: jeśli kto przez mię wnidzie, zbawiony będzie; a wnidzie i wynidzie, a pastwisko znajdzie.
Złodziey nieprzychodzi jedno żeby kradł, a zabijał i tracił: Jam przyszedł aby żywot miały, i obficie miały.
Jam jest on dobry Pasterz. Dobry Pasterz duszę swoję kładzie za owce.
Lecz najemnik, i ten który nie jest Pasterzem, którego nie są owce własne, widząc wilka przychodzącego, opuszcza owce i ucieka: a wilk porywa i rosprasza owce.
A najemnik ucieka, iż jest najemnik, i nie ma pieczy o owcach.
Jam jest on pasterz dobry, i znam moje, a moje mię też znają.
Jako mię zna Ociec, i Ja znam Ojca, i duszę moję kładę za owce.
A mam i drugie owce, które nie są z tey owczarni, i teć muszę przywieść: i głosu mego słuchać będą, a będzie jedna owczarnia, i jeden pasterz.
Dla tego mię miłuje Ociec, iż Ja kładę duszę moję, abym ją zasię wziął.
Żaden jey nie bierze odemnie, ale Ja kładę ją sam od siebie: mam moc położyć ją, i mam moc zasię wziąć ją. Toć rozkazanie wziąłem od Ojca mego.
Tedy się stało znowu rozerwanie między Żydami dla tych słów.
I mówiło ich wiele z nich: Dyabelstwo ma, i szaleje; czemuż go słuchacie?
Drudzy mówili; Te słowa nie są Dyabelstwo mającego. Izali Dyabeł może ślepych oczy otwarzać?
A było w Jeruzalem poświącanie <i>Kościoła;</i> a zima była.
I przechadzał się Jezus w Kościele, w przysionku Salomonowym.
Tedy go obstąpili Żydowie, i rzekli mu: Dokądże dusze nasze <i>na rzeczy</i> trzymasz? Jeśliżeś ty jest Chrystus, powiedz nam jawnie?
Odpowiedział im Jezus: Powiedziałem wam, a nie wierzycie: Sprawy które Ja czynię w Imieniu Ojca mego, te o mnie świadczą.
Ale wy nie wierzycie: bo nie jesteście z owiec mojich, jakom wam powiedział.
Owce moje głosu mego słuchają, a Ja je znam, i idą za mną.
A Ja żywot wieczny dawam im: i nie zginą na wieki, ani ich żaden wydrze z ręki mojey.
Ociec mój, który mi je dał, większy jest nad wszystkie: a żaden nie może <i>ich</i> wydrzeć z ręki Ojca mego.
Ja i Ociec jedno jesteśmy.
Porwali tedy znowu kamienie Żydowie, aby go ukamionowali.
Odpowiedział im Jezus; Wiele dobrych uczynków ukazałem wam od Ojca mego, dlaktóregoż z tych uczynków kamionujecie mię?
Odpowiedzieli mu Żydowie mówiąc; Dla dobrego uczynku nie kamionujemy cię, ale dla bluźnierstwa: to jest, że ty będąc człowiekiem, czynisz się sam Bogiem.
Odpowiedział im Jezus: Izali nie jest napisano w Zakonie waszym? Jam rzekł; Bogowie jesteście.
Jeśliżeć one nazwał Bogami do których się stało słowo Boże, a niemoże być pismo skażone:
<i>A mnie,</i> którego Ociec poświęcił i posłał na świat, wy mówicie; Bluźnisz, żem rzekł: Jestem Synem Bożym?
Jeśliż nie czynię spraw Ojca mego, nie wierzcież mi.
A jeśliż czynię, chociabyście mnie nie wierzyli, wierzcież uczynkom: abyście poznali i wierzyli, żeć Ociec jest we mnie, a Ja w nim.
Tedy zasię szukali, <i>jakoby</i> go pojimać: ale uszedł z rąk ich.
I odszedł zasię za Jordan na ono miejsce, gdzie przed tym Jan chrzcił; i tamże mieszkał.
A wiele ich do niego przychodziło, i mówili: Janci wprawdzie żadnego cudu nie uczynił; wszakże wszystko cokolwiek Jan o tym powiedział, prawdziwe było.
I wiele ich tam uwierzyło weń.
