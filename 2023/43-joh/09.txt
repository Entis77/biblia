A mimo idąc, ujrzał człowieka ślepego od narodzenia.
I pytali go uczniowie jego, mówiąc: Mistrzu, któż zgrzeszył, ten, czyli rodzicy jego? iż się ślepym narodził.
Odpowiedział Jezus; Ani ten zgrzeszył, ani rodzicy jego: ale żeby się okazały sprawy Boże na nim.
Jać muszę sprawować sprawy <i>onego</i> który mię posłał, pokąd dzień jest: przychodzi noc, gdy żaden nie będzie mógł <i>nic</i> sprawować.
Pókim jest na świecie, jestem światłością świata.
To rzekszy plunął na ziemię: a uczynił błoto z śliny, i pomazał onym błotem oczy ślepego.
I rzekł mu: Idź, umyj się w sadzawce Syloe, co się wykłada , Posłany. Poszedł tedy i umył się, i przyszedł widząc.
A tak sąsiedzi, i którzy go przedtym widali ślepego, mówili; Izali nie ten jest, który siadał, i żebrał?
Drudzy mówili: Iż ten jest. A drudzy, Iż jest jemu podobny. <i>Lecz</i> on mówił, żem ja jest.
Tedy mu rzekli: Jakoż są otworzone oczy twoje?
A on odpowiedział i rzekł: Człowiek którego zowią Jezusem, uczynił błoto i pomazał oczy moje, a rzekł mi: Idź do sadzawki Syloe, a umyj się. A tak odszedszy i umywszy się, przejrzałem.
Tedy mu rzekli: Gdzież on jest? Rzekł; Nie wiem.
Tedy przywiedli onego który przed tym był ślepy do Faryzeuszów.
A był Sabbat gdy Jezus uczynił błoto, i otworzył oczy jego.
Tedy go znowu pytali i Faryzeuszowie, jako przejrzał? A on im rzekł: Włożył mi błota na oczy; i umyłem się, i widzę.
Tedy niektóry z Faryzeuszów rzekł: Człowiek ten nie jest z Boga; bo nie strzeże Sabbatu. Drudzy zasię mówili; Jakoż może człowiek grzeszny takowe cuda czynić? I było rozerwanie między nimi.
Rzekli tedy ślepemu powtóre; Ty co mówisz o nim, ponieważ otworzył oczy twoje? A on rzekł; Prorok jest.
A nie wierzyli Żydowie o nim żeby był ślepym, a że przejrzał: aż zawołali rodziców onego, który przejrzał.
I pytali ich mówiąc; Tenże jest syn wasz, o którym wy powiadacie, iż się ślepo narodził: jakoż wżdy teraz widzi?
Odpowiedzieli im rodzicy jego, i rzekli; Wiemy żeć to jest syn nasz, i że się ślepo narodził.
Lecz jako teraz widzi, nie wiemy; albo kto otworzył oczy jego, my nie wiemy: Mać lata, pytajcież go; on sam o sobie powie.
Tak mówili rodzicy jego, że się bali Żydów: abowiem już byli Żydowie postanowili, aby, ktoby go kolwiek Chrystusem wyznał, był z bóżnice wyłączony.
Przetoż rzekli rodzicy jego: Mać lata, pytajcież go.
Tedy zawołali powtóre człowieka onego który był ślepy, i rzekli mu: Daj chwałę Bogu: myć wiemy, iż ten człowiek jest grzeszny.
A on odpowiedział, i rzekł: Jeśli grzeszny jest, nie wiem: to tylko wiem, iż będąc ślepym teraz widzę.
I rzekli mu znowu: Cóżci uczynił? Jakoż otworzył oczy twoje?
Odpowiedział im: Jużemci wam powiedział, a nie słyszeliście? przeczże jeszcze słyszeć chcecie? Izali i wy chcecie być uczniami je°?
Tedy mu złorzeczyli, i rzekli: Ty bądź uczniem jego: aleśmy my uczniami Mojżeszowymi.
My wiemy, że Bóg do Mojżesza mówił: lecz ten, z kądby był nie wiemy.
Odpowiedział <i>on</i> człowiek, i rzekł im: Toć zaprawdę rzecz dziwna: że wy nie wiecie z kąd jest, a otworzył oczy moje.
A wiemy iż Bóg grzeszników nie wysłuchawa: ale jeśliby kto chwalcą Bożym był, i wolą jego czynił, tego wysłuchawa.
Od wieku nie słyszano, aby kto otworzył oczy ślepo narodzonego.
Być ten nie był od Boga, nie mógłciby nic uczynić.
Odpowiedzieli i rzekli mu: Tyś się wszystek w grzechach narodził, a ty nas uczysz? I wygnali go precz.
A usłyszawszy Jezus iż go precz wygnali i znalazszy go, rzekł mu: Wierzyszże ty w Syna Bożego?
A on odpowiedział i rzekł: A któż jest Panie, abym weń wierzył?
I rzekł mu Jezus: I widziałeś go, i który mówi z tobą, onci jest.
A on rzekł: Wierzę Panie: i pokłonił mu się.
I rzekł mu Jezus: Na sądemci Ja przyszedł na ten świat, aby ci którzy nie widzą, widzieli: a ci którzy widzą, aby ślepymi byli.
I usłyszeli to niektórzy z Faryzeuszów, którzy byli z nim, i rzekli mu; Izali i my ślepymi jesteśmy?
Rzekł im Jezus: Byście byli ślepymi, nie mielibyście grzechu. Lecz teraz mówicie: Iż widziemy: Przetoż grzech wasz zostawa.
