Ponieważ tedy Chrystus ucierpiał za nas w ciele, i wy też tąż myślą bądźcie uzbrojeni: że ten co cierpiał w ciele, poprzestał grzechu;
Aby już więcey nie cielesnym pożądliwościam, ale woli Bożey żył ostatek czasu w ciele.
Abowiem dosyć nam, żeśmy przeszłego czasu żywota, popełniali lubości Poganów, chodząc w rozpustach, w pożądliwościach, w opilstwach, w biesiadach, w pijaństwach i sprośnych bałwochwalstwach.
Przetoż, że się wy z nimi nie zchadzacie na taką zbyteczną rozpustę, zda się im rzeczą obcą i bluźnią to.
Ci dadzą liczbę temu, który gotowy jest sądzić żywe i umarłe.
Dla tego bowiem i umarłym kazano Ewangielią: aby sądzeni byli według ludzi zstrony ciała, ale żyli według Boga Duchem.
A wszystkiemuć się koniec przybliża. Przetoż trzeźwimi bądźcie i czułymi ku modlitwam.
A nade wszystko miejcie uprzyjmą miłość jedni ku drugim: abowiem miłość zakryje mnóstwo grzechów.
Gościnnymi <i>bądźcie</i> jedni ku drugim bez szemrania.
Każdy jako wziął dar, <i>tak</i> nim jeden drugiemu usługujcie; jako dobrzy szafarze rozliczney łaski Bożey.
Jesli kto mówi, <i>niech mówi</i> jako wyroki Boże: jeźli kto posługuje, <i>niech to czyni</i> jako z siły, którey Bóg dodawa; aby we wszystkim chwalony był Bóg przez Jezusa Chrystusa, któremu należy chwała i panowanie na wieki wieków, Amen.
Namilejszy, niech wam nie będzie rzeczą dziwną ten ogień który na was przychodzi ku doświadczeniu waszemu, jakoby co obcego na was przychodziło;
Ale radujcie się z tego, żeście uczestnikami ucierpienia Chrystusowego: abyście się i w objawienie chwały jego z radością weselili.
Jesli was lżą dla Imienia Chrystusowego, błogosławieni <i>jesteście:</i> gdyż on Duch chwały a Duch Boży odpoczywa na was; który względem nich bywa bluźniony, ale względem was bywa uwielbiony.
A żaden z was niech nie cierpi jako mężobojca albo złodziey albo złoczyńca, albo jako w cudzy urząd się wtrącający.
Lecz jesli <i>cierpi</i> jako Chrześcianin, niech się nie wstydzi; owszem niech chwali Boga w tey mierze.
Abowiem czas <i>jest</i> aby się sąd począł od domu Bożego. A ponieważ naprzod <i>zaczyna się</i> od nas, jakiż będzie koniec tych co są nieposłuszni Ewangeliey Bożey.
A ponieważ sprawiedliwy ledwie zbawiony będzie: niezbożny i grzeszny gdzież się okaże?
Przetoż i ci którzy cierpią według woli Bożey, niechaj <i>jemu,</i> jako wiernemu Stworzycielowi, poruczają dusze swoje dobrze czyniąc.
