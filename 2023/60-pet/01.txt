Piotr, Apostoł Jezusa Chrystusa, przychodniom rosproszonym w Poncie, w Galacyey, w Kapadocyey, w Azyey, i w Bityniey:
Wybranym według przejrzenia Boga Ojca, przez poświęcenie Ducha, ku posłuszeństwu i pokropieniu krwie Jezusa Chrystusa. Łaska wam i pokój niech się rozmnoży.
Błogosławiony niech będzie Bóg i Ociec Pana naszego Jezusa Chrystusa, który według wielkiego miłosierdzia swego odrodził nas ku nadziejey żywey przez zmartwychwstanie Jezusa Chrystusa od umarłych:
Ku dziedzictwu nieskażitelnemu i niepokalanemu, i niezwiędłemu, w niebiesiech dla was zachowanemu:
Którzy mocą Bożą strzeżeni bywacie przez wiarę ku zbawieniu, które zgotowane jest, aby było objawione czasu ostatecznego.
W czym weselicie się, teraz maluczko (jesliże potrzeba) zasmuceni w rozmajitych pokusach.
Aby doświadczenie wiary waszey daleko droższe niż złoto które ginie, którego jednak przez ogień doświadczają, znalezione było, <i>wam</i> ku chwale, i ku czci, i ku sławie, w objawienie Jezusa Chrystusa.
Którego nie widziawszy, miłujecie: którego teraz niewidząc, wszakże weń wierząc, weselicie się radością niewymowną i chwalebną:
Odnosząc koniec wiary waszey, zbawienie dusz.
O którym zbawieniu wywiadowali się, i badali się Prorocy; którzy o tey łasce, która na was przyść miała, prorokowali.
Badając się, na który, albo na jaki czas objawiał Duch Chrystusow, który w nich był: świadcząc pierwey o utrapieniach, które miały przyść na Chrystusa, i o wielkiey zatym chwale.
Którym objawiono jest, iż nie samym sobie, ale nam tym usługowali, co wam teraz zwiastowano przez te którzy wam kazali Ewangelią przez Ducha Świętego z nieba zesłanego, na które rzeczy pragną patrzyć Anjołowie.
Przetoż przepasawszy biodra myśli waszey, i trzeźwimi będąc, doskonałą miejcie nadzieję ku tey łasce, która wam dana będzie w objawienie Jezusa Chrystusa.
Jako synowie posłuszni, którzy się nie przypodobywacie przeszłym w nieumiejętności waszey pożądliwościom.
Ale jako ten który was powołał święty jest; i wy bądźcie świętymi we wszelkim obcowaniu:
Dlatego że napisano: Świętymi bądźcie, iżem Ja jest Święty.
A ponieważ Ojcem nazywacie tego, który bez braku osób każdego sądzi według uczynku, patrzcież abyście w bojaźni czas pielgrzymowania waszego trawili:
Wiedząc iż nie skazitelnymi <i>rzeczami,</i> śrebrem albo złotem wykupieni jesteście, od marnego obcowania waszego od ojców podanego:
Ale drogą krwią, jako Baranka niewinnego i niepokalanego, Chrystusa:
Przejrzanego przed założeniem świata, a objawionego czasów ostatecznych dla was:
Którzy przezeń wierzycie w Boga, który go wzbudził od umarłych, i dał mu chwałę, aby wiara i nadzieja wasza była w Bogu.
Ponieważeście dusze wasze oczyścili posłuszeństwem prawdy przez Ducha Świętego, ku nieobłudney braterskiey miłości, z czystego serca jedni drugie miłujcie uprzyjmie:
Odrodzeni będąc nie z nasienia skazitelnego, ale z nieskazitelnego przez słowo Boże żywe i trwające na wieki.
Ponieważ wszelkie ciało jest jako trawa, i wszelka chwała człowieka jako kwiat trawy: uwiędła trawa, i kwiat jey opadł.
Ale słowo Boże trwa na wieki. A toć jest słowo, które wam jest zwiastowane.
